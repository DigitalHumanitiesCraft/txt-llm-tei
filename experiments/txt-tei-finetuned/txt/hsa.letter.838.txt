Firenze, 7 marzo 1915
Caro Amico,
Grazie del giornale. Un compito ben arduo si prepara alla storia col giudizio sulle cose presenti!- Mi volgo al passato. Da lettere sue al D’Ancona i figliuoli argomentano che ella ne possa avere del babbo loro che abbiano interesse. E siccome si propongono di pubblicare una scelta dell’epistolario, la pregano per mezzo mio di comunicare, o in originale, o in copia, ciò che le paia metter conto. -
Cordiali saluti.

Suo aff.mo

Pio Rajna

