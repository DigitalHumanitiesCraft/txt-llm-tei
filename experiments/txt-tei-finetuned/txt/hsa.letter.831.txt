Firenze, 21 nov. 1909
Caro Amico,
Poiché non posso ricambiare colla veduta della villa mia propria, ricambio con quella d’una specie di villa altrui.- Del “cavalia bei Vopisco” né io né il Parodi vi sappiamo dire novelle. Strana di certo la terminazione del nome, che farebbe pensare a una fonte italiana. Si tratterà bene dello storico Vopisco. E intanto i lessici ignorano affatto il vocabolo. Il Foerster d’altronde non può essersi sognato il vocabolo. Scrivere a lui sarebbe inutile. Vi sarà ben giunta la voce dei casi dolorosi che da un anno lo hanno indotto a segregarsi fuori dal mondo. Per una ragione molto speciale io ne ebbi una cartolina quindici giorni fa; e mi parve quasi la voce di un risuscitato. Ma il risuscitato si è ricomposto nel sepolcro. Povero Foerster!
Cordiali saluti.

Aff.mo

Pio Rajna

