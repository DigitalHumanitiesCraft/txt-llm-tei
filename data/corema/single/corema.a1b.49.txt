 pfirsing die kelten vnd machenn feucht die poeß vnd schedlich ist doch bringt sie lust zu der speyß vnd werr pfirsing nach ander speyß isset das verderbt die ersten speyß in dem magenn vnd dar vmb wer sie wil essenn der soll sie vor annderen speysen essenn so sein sie nuetz furr den boesenn gesmack des munds der do kumbt von dem magen  vnd der rauch der von in kumbt der sterckt das hertz vnd wer do wasser prent auß den pfirsing pleternn das toet die wurmm in den oren so man es dar ein tropfft wer vil vnd offt pfirsing isset der wirt offt ritig doch sein sie nuetz den lewtenn die serr in dem magenn enczundet sein die serr genn oder serr arbeitten so soll man sie nuechternn vnd bescheidenlich essenn