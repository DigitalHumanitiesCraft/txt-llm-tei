 wildw machen ein schwein koppff von vischen so nym cherppfen oder schleyen oder perben vnd schueb sye schon vnd schlach sy auf vnd mach sy zw stuecken vnd thu sy in ein pfan vnd gewß dar an halbs wasser halbs wein vnd daz dy pruee nuer ains vin gers hach gee uber dy visch vnd heb sy uber ein guet fewr vnd las sy wol syeden vnd salcz sy ein wenig vnd stupp sy wan sy halben weg sein ein gesoten so seuch dy prue in eyn schuppel vnd nym dy visch vnd thue dy gredt dar aws vnd hack des pratz ein wenig durch eyn ander vnd thue dan wider in dy pfan vnd gews dy prue wider dar an vnd laz  es wider syeden ein wenig vnd dy schuchen sewd vnd stos dy dan vnd streich sy durch vnd gewß es alles sand in ein clayne pfan vnd las es sten vntz es hert wirt so zehant heb es uber ein fewr vnd zuecht es pald her wider ab vnd schach es auf ein pret vnd sneyd es in eyn kalte suesse prue daz get inder vasten fur pesten schwein chopf