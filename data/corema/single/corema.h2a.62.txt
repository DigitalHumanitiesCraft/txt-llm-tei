 ein essenn vonn xxx eyerenn wiltu machenn xxx eyer zu einem ey nym zwo sew plasenn das die ein kleiner sey wanne die ander vnd schwemm sie gar wol mit wasser in wendig vnd nym dann die eyr vnd scheyd sie schonn von ein ander das weis besunderr vnd die totteren besunder vnd nym dann die klein plasenn vnd rur die totteren durch ein ander vnd geus sie in die plasenn das sie vol werd vnd verpint sie dann schone vnd wirff sie dann in einen hafenn vnd laÃŸ sie dann wol sieden das es hert werd vnd schel dann die pleteren von demm totteren vnd nym dann die andern plasenn vnd schneid ein loch dar ein das der totter darein mug genn vnd nee dann die totteren in die plasenn schonn vnd klopff dann das weisz durch ein ander vnd nym dann ein trichter vnd stosz denn in das loch vnd  gewsz danne das weis auff die totteren hin ein das die plosz vol werde vnd pint sie dann in denn hafenn vnd lasz sie aber siedenn so sewdt sie dann das weis vmb den tottern vnd wirt ein ey vnd gib es hin vnd ein essig darzw 