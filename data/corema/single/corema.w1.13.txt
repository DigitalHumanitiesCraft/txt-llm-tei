 ein andres vom einem hecht nim ain andern hecht vnd sneiden oben ab an der kewu vnd rawm zwischen dem visch vnd der hewut das solt du nicht vergessen vnd zu prich der hewut nicht zu peden seitten solt du den magen vnder greiffen als ein iungs hundlen leberr vnd magen nym herr aus dem magen cher vmb vnd full in schon vnd nym von ainem hecht ij stukch oder iij vnd hakch das klain vnd nym den swais darczue so wirt die fuell prawun nym neglein darczue so wirt es swarcz vnd vuell den magen domit vnd laa in sieden vncz an die stat wan der magen gesotn ist so tue in darczue vnd tue iem mit dem salcz recht mit diser vuel vuel den hecht vber al das die haut nicht vol werd so prist sy nicht 