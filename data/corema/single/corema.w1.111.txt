 ein gemues nim ein gefuegen hafen mit milch slach xij ayr darczue salcz vnd saffran slach sy mit einem twierel secz die milch mit dem toph in einen wallunden chessl mit wasser las sy darinn sieden als lang als ain rintvleisch so sy gar sein gesoten so gib sy hin an ganczen stukchen vnd gib darauf wol gesmache krewter  wildu sy praten so tue sy in ein tuech dy weil sy gancz ist vnd beswer sy mit einem stain sanft von margen bis an den abent sneid si dunn vnd stoesz an einen spis vnd bespreng sy mit salcz vnd mit pheffer vnd gib sy hin
