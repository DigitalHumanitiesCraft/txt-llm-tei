 ein hofleich gmues von alten huner das haist ein plamencher nim ein 1 2 talentum mandel vnd losz dy huner marb sieden vnd schell den mandel vnd slach in durich mit rain wasser vnd nym ain virdung reis vnd erchlaub den schon vnd stoez den vnd slach das durich ein tuech oder ein sib vnd nym das gepret von der hennen vnd hakch das klain vnd dy mandel seud vnd tue das gepret von der hennen vnd meng das durich einander vnd lasz das in der mandel milch sieden bis das er zeitig werd vnd darczue ain phunt sweinens smalcz wann es begint dichk werden so geus das sweinen smalcz darin vnd ruer ez vast als pald es begint sieden so nym darczue j virdung czuker wann es nu halbem weg gesoten sey so tue den zuker darin vnd lasz das sieden wol vnd tue ez als lang vncz das es das smalcz widergeb so ist das essen berait vnd richt das an mit einem guetem vesten leffl der vaist genueg sey vnd mit dem leffl mach ez prait das ez slecht werd das gmues haist plamanschear