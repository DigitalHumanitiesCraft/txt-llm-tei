 wildw einen guten gepachen visch machen daz get zw von manicherlay sach so nym hecht oder schleyn oder cherpfen vnd nym den schwais von den visch daz gibstw fur ein recht praten vnd must gewurcz dar zw haben vnd nym muscat dar zw solt sy hacken nit zw lang vnd so daz wol geha ck ist so machs ander gestalt als eyn recht praten chlayn oder gros so soltw den vmbinden vmb den spys so pistw des praten frey vnd leg in dan in ayn chessel vnd lasß in syeden vnd  wan er nu halbenweg gepratten ist so nym in her aws vnd westeck in mit ganczen naegel wan er chalt worden ist vnd wan man in essen wil so prat in vor hin auf dy stat daz er haysß auf den tisch kom 