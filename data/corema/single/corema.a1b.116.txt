 item also mach rosen oel nym iij libra pawmoels vnd j libra rosen pleter vnd thue das in ein glaß oder in einen hafen der glesen sey vnd mach das oben gantz eben zu vnd henck das an die sunnen dreyssig tage vnd darnach trueck es durch ein tuch das oel ist zumol gut furr alle hitz die dem menschen kumbt in der kranckheyt so man die wipron vnd die stirnn do mit bestreicht magstu nit gehaben pawmol so nym gut meyen putternn vnd ein vntz wachs zu laß das allererst vnd thue es dann zusammenn mann sagt das es pesser sej dann das erste 