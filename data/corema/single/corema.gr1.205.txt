 item will dw machen mawrochen auff ain platt so nym chelbrenn lungel vnd sewd sy vnd hack ainn ain ay dar vntter vnd thue dar vntter  guett stupp vnd ein geribens pratt vnd hack es gar chlain vnd mach ein holcz dar czw paiden seitten spuczig seynn vnd in der mit groß als dy mawrochen vnd streich dy full dar an das holcz vnd mach es geleich vmb vnd vmb das es enmitten albeg groß sey vnd pach es in ein smalcz mit holcz mit taill vnd sneydt es dan enmitten von ein ander vnd czewch es ab dem holcz so sein ir czwo also gemacht also macht dw machen wie vill dw wilt so mach ein guette full von airen vnd full dy mawrochen schon da mit vnd mach dan ein gruns platt vonn airen vnd von pettersill vnd la das platt nitt vast pachen in der phan vnd secz dy mawrochen dar auff vnd la es an ein ander vnd richt es dan an das macht dw geben in welicher czeitt im iar dw wilt vnd mach es nicht gelb so hatt es recht dy gestalt als dy mawrochenn etc 