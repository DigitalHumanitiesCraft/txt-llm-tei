 von ainem abenteurigen aye des vergiss nit item nym zwaj sawplater vnd das ye aine groesser sej dann die anndern vnd mach sie schoen mit wasser vnd nym dann ayer vnd schaid sy schon von ainannder das weiss besunder vnd den totter besunder vnd nym die klainen pletter das sy voll werden vnd den totter thue darein vnd nym dann die anndern platter vnd thue die klain darein vnd nym denn das weiss vnd thue es auch darein in die plater vnd schneid ein loch in die platteren vnd schel die platteren da von den toetteren das er in die plater hinein muege vnd  naee die plattern wider zue vnd klopff das weiss zue samen vnd nym ain trachter vnd stoesz in oben in das loch vnd geuss das weiss oben auf das totter hinein das die plater voll werde vnd pind sy dann zue vnd thue sy in ainen hafen vnd lass sy aber sieden so wirt das ay daraus vnd gibs dann hin zue essen 