 item will dw ein gmuß von hassen machen so nym ein hassen vnd slach in czw  grossen stucken vnd sew in seinem selbs swaiß vnd gewß einn wein dar an vnd ein fleyschprue vnd laß dar in sieden woll vnd wann es gesoten ist so czewch es auff ein anricht vnd chlawb dy pain alle her auß vnd das pratt hack chlain vnd thue es dan wider in dy prue vnd guett gburcz dar ein wirt es czw dunn so reib ein benig prott dar ein also magstu es awch machen von weinpern