 ain essen von huner nim drewu huner auf ein essen loez das pretig als douon vnd hakch das klain mach ez mit guetem gwuercz vnd mit petersil vnd nym geribem prot dorvnder vnd klain gehakchten spekch vnd ayr vnd hakch das durich ein ander so dy pain von den huner mach dy pellein in der hand vnd verpirig dy pain darin das es vnden ein wenig furgee leg sy in ein wallende prue dy nicht versalczen sey vnd lasz sy sieden vncz an dy stat vnd hakch spekch vnd petersil daran gibs hin