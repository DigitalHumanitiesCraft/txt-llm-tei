 wiltu machen einen peffer an krebiszen so nym recht gesoden krebisz vnd du die schalen dauon vnd briche die beyn dauon darnach so nym ander krebisz vnd snyde die auch czue den auegen abe vnd du die magen dausz vnd suet die gar wol vnd slag sie dorch mit wyne adir mit eszige vnd beworcze sie vnd ferbe sie auch nach dinem willen vnd mach also einen peffer mit den geschilten krebeschen daz ist ein frymde eszen 