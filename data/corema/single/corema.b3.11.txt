 gefulten kapponen item den kapponen solt du fydren vnd thuo inn vf vnd thuo die lungen dar vß vnd daß maeglin vnd furb den magen wol vnd thuo dar in halb vnd gantz wecholterper vnd ain wenig ymber klain geschnitten vnd naey inn dann zuo vnd hefft daß in den kapponen vnd nym dann die leber vnd daß hertz vnd die lunggen vnd zerschnidß vnd schnid dar vnder speck klain alß wurfel vnd knobloch vnd zucker vnd wecholterper ymber vnd naegelin vnd ander guot gewurtz deß guoten ist nit zuo vil ob du wilt inn da mit fullen vnd naey inn dann zuo vnd brayt inn dann vor mit saltz dar nach spick inn mit ainem guotem speck mit ainer guoten spicknadel vsswendig dar nach brat inn also also machst du anderm gefugel ouch tuon 