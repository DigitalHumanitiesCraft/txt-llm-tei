 willdu nu chochen mit den selbem varbem dy choch noch des zeit im iar  weiss vindest du wal allbeg do machest du gmues vnd gepachens von
  rot machstu von galilan per wann dy zeytig sein so press sy als ein wein wenn sy nu geprest sein so seud sy vnd tue ein honig dorin so halcz du sew ein gancz iar so machstu salssen vnd gemues von
    gruen das vindestu albeg wol das machstu von petersil oder von anderm kraut do machstu gmues vnd pachens von
   praun machtu auch wol habem das machstu von weichseln do machstu gmues von wie du wild
   grab das machstu auch wol habem nym weysz vnd swarcz durich einander do wirt es grab von
   swarcz das machstu selber wol das mach von honig vnd von leczlten
   gel das ist auch guet das machstu mit saffran das des nicht zu vil sey oder es wuert rot
 etc 