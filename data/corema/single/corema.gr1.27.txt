 item wildw ein gefuult air machen so nymb viij air vnd slag sy an den spicz auff vnd ein wenig smalcz tue in ein phannen vnd gewß die dar ein vnd czeuch sy an mit einem loffel vnd la sy ein wenig sieden veicht vnd thue sy dan ab dem fewr hack sy chlain auff einem panck vnd hack dar vnter guet burczen vnd pettersill vnd fuel sy wider in dy schall vnd legs in ain phannen vnd laß sy sieden vncz das dy sein benug so nymb sy dan her wider auß vnd schel sy schon vnd stoß ann  ein spissel vnd mach dar czw gruenen saft vnd meng die tutter als vil dich gnugt czway oder trew die werden grunn vnd als dy anderen als vil der gruenn sindt das dy werden rott vnd leg dan dy air czw dem fewr pey dem spicz vnd laß sy werden hayß vnd weslach ains gruen das ander rott da mit rich es an