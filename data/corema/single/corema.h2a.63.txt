 ein gepachens von dreyerlej farbe das das ein grun sej das ander weis das dritt gel so nym eyr vnd thw das weis besunder vnd thwe peterlein darvntter vnd nym dann ein pfannenn vnd mach sie heyß mit einem smaltz vnd nym dann ein grunes plat heraus vnd mach dann ein gelbs plat von den totteren vnd das thw auch her auß vnd klopff dann das weiß vnd mach ein weisz plat vnd leg die drey pleterr vber ein ander das das grune mittenn sey vnd sneyd es klein zu schachzagel vnd spis es vnd mach danne ein teig von eyerenn vnd von wasser vnd mach in gel vnd zeuch das dann durch den teig vnd pach es in einem smaltz vnd zeuch dan das spissell her auß vnd sneid es dann nach der leng von ein ander vnd leg es auff die schussel vnd zuckersz genungk vnd versaltz nit 