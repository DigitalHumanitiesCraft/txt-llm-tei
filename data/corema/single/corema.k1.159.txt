 item thu alten win in eynen kessel ader hafen lois sieden schueme ine reyn dan mach ine zcue vnd begrab ine inn einem keller vnder die erdenn loisz drie tage stehen grabe ine widder vsz lois aber einen kleynen wall thuen setz ine hyn do wirt gut essig vsz item thu win in einen glaiszkolbenn oder krug setze ine in einen kessel full wassers lois den win dar inne wol warm werden due salt aber in den krug mit dem win roit wieden hultz legen ingber langenpefferer vnd enwenig sueerteigs ader heisz gebacken brod da von wirt der essig starck