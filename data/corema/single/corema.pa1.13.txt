 ain gepachens wildw machen ein gepachens so chloppf ayr chlain scheyd daz vnter semel wurflat vnd mach es gel vnd muschat schneyd dar vnter chlayn vnd mach eyn schmalcz in ein pfan vnd mach eyn plat von halben  tayl vnd thu dan daz selbig plat her aws vnd mach von disem tail auch ein plat vnd las dar in ligen vnd nym dan geroest appfel vnd gepratne repphuener vnd hastw der nicht so nym iunge henndlein oder tawben vnd leg ein leg geroest oppfel auf vnd habs uber ein herdt vnd chloppf dan zway ayr vnd gews vmb vnd vmb an den arteren so werdent dy pletter gancz nym dan honig daz sawber sey vnd thu dar ein gut gewurcz vnd prich dan ain loch durch daz plat vnd gews daz honig dar ein vnd laz es dar in hyn vnd her lauffen daz ist ein gut edel speys vnd uersalcz es nicht