 mawrochen wildw machen mawrochen auf eyn plad so nym kelbren lungen vnd dy wal vnd hack eyn ay dar vnter vnd  thu dar ein gut stupp vnd gerib ens prot vnd hack es chlayn vnd mach eyn holcz daz zw pay den seyten gespiczt sey vnd mitten gros als dy mawrochen vnd streich der ful dan an daz holcz vmbeduem doch daz es albeg mitten gros sey vnd pach es dan in einer pfan mit holcz vnd allem vnd schneyd es dan mitten von ein ander vnd zeuch es ab dem holcz so sind ir zwo also machstw ir gemachen wy vil du wild so mach gute ful von ayren vnd dy maurochen schon do mit vnd mach dan eyn gemues plat von ayren vnd peter sill vnd laz daz plat nit vast pachen inder pfan vnd sturcz dy mawrochen dar auf vnd laz es haften  an eyn ander richt es dan von eyn ander daz macht du geben inwel cher zeyt im iar dw wild vnd mach es nit gelb so hat es ein rechte gestalt als maurochen