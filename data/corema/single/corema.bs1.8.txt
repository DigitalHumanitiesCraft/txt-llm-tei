 aber ainen anndern igel  item aber ain anndern igel der neme dar zue ain pfunt veigen vnd wasch das mel dauon vnd lass sy trucken werden vnd hack sy dann klain vnd stoess sy mit guotem gewuercz rain vnd thue saffran doran so wirt es rott  vnd des zuckers soltu nit vergessen wann es klain gestossen ist so schlachs zue samen vnd mach ain igel dorauss vnd gilb in schon mit saffran vnd nym naegelein das suellen seine porst sein vnd ain veygen gib im in den mund 