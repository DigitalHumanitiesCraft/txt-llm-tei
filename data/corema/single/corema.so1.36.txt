 § vi wiltu ein gallrenn machenn wo ueber du wilt also nim duenn wisbrot schnitten die bae uf einer gluot oder rost brenn si wol vnd sueffer sie vnd leg si in guotenn warmen win weich si wol vnd tribe si durch ein tuoch nim figenn vnd winber geriben lebkuochenn das trib durch mit einer huenner brue oder fleisch brue das ver misch vnder den brot pfeffer nit zuo dick  noch zuo duenn rer winber darin in ein haffenn sued es wol vnd ruer es staets las nit an bruenen mach es ab mit wuertzen yngwer vnd pfaeffer vnd saffran vnd was guoter wuertzen sin zuoch es von dem fuer vnd ruer es stetts bis es kalts wirt vnd lae was du von wiltprett oder von gebrestenn schwinß koepffen oder von gebratten klein cl zentring vingers lang schnidest vnd ueber gesotten kalt huener oder foegel ein richtes so gues die gallraein ueber es gestett bald daruff mag man saeen ein frisch gestossen imgwer vnd schmeltz ein clein specklin mit grieben vnd also ist es bereitt gistu es aber kalt so bedarfstu des specks nit wan yngwer das stat woll 