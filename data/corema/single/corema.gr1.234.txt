 idem welt ir ein schympffessen so macht czwen tophff von taig ain grosseren wen denn anderen also das es klainer in dem grosseren gesten mog vnd ettwas der czwisschen sey weytt wenn lembtig vogel der sczwisschen sein sullen dar vmb solt er ainer hantt weitter sein den der ander so dw sy richt hast so pachs in ainen offen dar nach nym ain repphuen vnd pracz an dy statt vnd chlain vogel dar czw vnd mach ein gestupp oder ain czeseinbel wie dw willt czw leg das rephuen als ein chapp pawn auff das gestupp machstu machen mit will hischem wein mit czucker vnd sunst mit guetten gburcz dar nach mach das repphuen vnd dy vogel hays vnd thue sy in denn chlain tophffen wan dw an richten wilt nym ain tutter vnd pestreich  da mit des grossen tophen podem vnd secz denn chlain obem darr auff so hafft er vnd wirtvest mit mell vnd von was√üer mach ain praw taig vnd mach ain praicz platt vber den tophfen das es vmb ain guetten her ab pass gee oder lang slach iij tutter durch ein ander vnd bestreich den tophff da mit vmb den pratt vnd secz in in ain offen wan er sein genug hatt so thue in her auss vnd mach ain turel in den grossen topfhen nemb der seytten nym ain snitten pratt vnd mach ain turel dar fur das tues auff vnd czw tuen mugst nym xx lemtiger vogel vnd thue dy in denn tophffen czw den tuerelein mach ettlichen dy snabel silbren ettleich gulden tue das tuerel wider czw mach ettwo vill locher in den tophff das dy vogellein nit der sticken sneyd also ein loch als der chlain tophff also mit den selbigen platt decks wider czw wan dw es auff den tisch wilt geben wan sy des repphuens vnd der  vogel geessen haben so prechen sew das inner auff da mit fliegen dy vogel dahin