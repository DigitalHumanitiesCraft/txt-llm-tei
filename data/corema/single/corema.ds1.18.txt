 frisch ele nim frische ele vnd wasche in abe den sleym mit kalter aschen loese im abe die huet by dem heuebte vnd czueche die nyder bisz an den czagel hack salbey vnd pertersilgen vnd thu darzcu gestossen ingwer pfeffer enys vnd salcz zcu massen wirff uff die ele vnd czuehe die hut wider ueber besprenge die ele ussen mit salcze vnd brat sie gar uff eynem huelczin rost vnd gib sie hin