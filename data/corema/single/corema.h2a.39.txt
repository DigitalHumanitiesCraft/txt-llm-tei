 von gebratner milch wiltu machenn ein gebratenn milch die do nicht vast durch komenn sey vnd die angelegt hab am hafenn vnd slah das sust herauß auff ein weyß tuch dorinne bewint sie vnd beschwer sie vast von erst vnd darnach la sie ligen vonn demm morgenn pysz hin zu nacht vnd sewd sie denn vnd bespreng sie mit saltz vnd leg sie auff einenn hultzenn rost vnd lasz sie wol rostenn vnd wirff ein wenig pfefferr darauff vnd betreuff sie mit smaltz oder mit putteren ob es fleysch tag sein vnd gib dar zu essenn 