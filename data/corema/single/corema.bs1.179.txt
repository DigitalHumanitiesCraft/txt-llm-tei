 wie man ainen haidnischen kuochen machen sol item ainen haydennischen kuochen mach also nymm ayer als vil du ir wild vnd zerklopff die vnd semlein prot das schneid wuerfflat vnd saee das in die ayr vnd nym ain wenig ayer in die pfannen vnd geuss das darein vnd hebs veber das feuer vnd ruer es durch ainannder schon vnd nym ain anndere pfannen vnd thue ain wenig schmalcz darein vnd lass nit zue hayss werden vnd schuett die ayer darein vnd secz die pfannen vber die gluot vnd lass es pachen vnd luog dar zue das es nit verprynne in ainer vnnder richt oder in ainem pfeffer oder wie du  das haben wild vnd wuercz es vor lungen pach auch also 