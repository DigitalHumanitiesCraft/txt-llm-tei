 von einem gestrick von keß machenn nym murbenn keß vnd semelnn vnd reyb das vnttereinander vnd nym mer kese dann semelnn vnd leg es auff ein pret vnd welb es mit ayrenn das es icht zu starck werd vnd mach dar auß zoel die nicht zu groß werdenn vnd sneyd  die nicht zu kleyn vnd nym ein morßerr vnd thue ein schmaltz dar ein vnd setz es zu demm fewerr vnd laß es haysz werdenn vnd leg die zollen dar ein vnd nym ayr als vil du wilt vnd zuckerr vnd weinper vnd wurtz es wol vnd zeuch es danne nit mer dynn vmb danne zwir vnd thue es von demm fewer vnd das es nicht zu kalt werd es verdirbt anders