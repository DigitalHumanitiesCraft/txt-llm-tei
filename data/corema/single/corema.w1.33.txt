 aber ein ander essen wildu haben ein mandel ches da muest du haben ein hausen plater vnd des mandels muest du haben 1 2 talentum auf ein essen so machstu den keas von dem mandel den reib schoen vnd slach den durich ein weisz tuech vnd ein loet hausn plosn das solt du ineinem wasser sieden und die plater soltu mit dem mandel durich slahen mit gesoten wasser vnd solt der milch nicht sieden mach sye suesz mit zuker mit ein 1 2 firdung vnd schikch sie zum ches so nym ein verglast reindel do schutt denn die milch ein so wiert sy hert vnd losz ein weil sten so wirz ein cheas vnd mach ein suesse mandel milch daran vnd du mach in wol sneiden in fyer tail so kumbt die milch zwischn vnd stekch in mit mandel kernn vnd gib in hin