 wiltu guot leder machen dem thue also als hernach item wiltu leder machen so nymm zue ainem vell drew lot allawn vnd als vil salcz vnd nymm ain lautter wasser in ain haefelain oder in ain pfannen vnd thue das darein vnd lass es zergeen vnd thue ein wenig schmalcz daran oder ain wenig oell vnd geuss es in ain schuessel vnd nym dann drej ayr toetter oder vier vnd zerklopff die vnd thue es vndereinannder vnd stoesz das fel darein  vnd truck es als offt daraus dornach nym die vorgeschriben paysse vnd thue ein wenig mel darein vnd so du das vell rain vnd sauber dar aus hast gewunden so thue es in die paisse vnd lass zwen tag oder zwo naecht dainne paissen dornach nym die fell vnd zeuchs mit paiss mit all aus vnd henngks an ein stanngen vnd lass trucken dornach zeuchs aus durch ainen taig 