item ein essen vonn gans kragen nym dy cregen vnd dy flugel vnd dy dih vnd stosz in einen haffen der enge vnd geusz wasser dar auff vnd secz auff einen drifusz der vnden offen sey vnd bedek den haffen daz der smack icht ausz ge vnd sewd das cros besunder vnd salcz dy gans vnd sewd sie in dem proed vncz daz sie drucken werd vnd nym denn ein suesse milch vnd sechsz ayer totter vnd saffrann vnd geusz dy matterie in dy gans vnd la sie erwallen