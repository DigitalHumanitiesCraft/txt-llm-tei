 von huner fuessen ein essen  nim loetig fuezz von iungen huner nym ein guet mager kalbvleisch vnd hakch das klain vnd mach das ab mit guetem gwuercz in die vvll wirf gancze negel wiltu es auf ain essen haben so nym ij ayr daran vnd wann dy vvll berait ist vnd das ez auch nicht dunn sey so mach denn klaine knodlein douon so tue denn dy vvll in dy claen vnd nym ain vleisch prue vnd lass wol sieden in einer phann so tue dann dy claen darin vnd wenn sew nu gestrekcht sein so nym ein chessel vnd tue darin ein raine prue vnd tue dy pellein in dy fuesz vnd tue sy in dy haissen pruee so werden sy chrump das sy beleibem vnd lasz sy sieden vncz an dy staet mach ein geliberte prue daran vnd losz nicht versieden gib es hin