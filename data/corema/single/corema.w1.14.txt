 von einem hecht der mitten gesoten sey vnd an pedn ortern geproten nso nim ein weisz tuech das ainer hannt prait sey oder praiter vnd necz in ainem wein vnd nym im aus die leber vnd den magen das der magen gancz beleib von dem andern hecht nym ain stukch vnd  full den magen domit vnd tue ein vaists darvnder so wirt er guet vnd los sieden an die stat die leber vnd den magen das die leber gancz beleib vnd das wull wider in den hecht nym das tuech vnd machs nas in dem wein daz sol als lang sein das es zwier vber get slach es ainst vmb den hecht wann du es dann vmbgeslagen hast so leg ain salcz auf das tuch slach das tuech vber das salcz auf den rukk vnd vber all vnd wincz dem hecht uem an paiden seitten sol er gesalczen sein vmb vnd vmb zwischen paiden tuechernn nym ain vadem vnd wint in vmb vnd vmb viruach mues das tuech sein nu schupp in zu peden ortern wann du in praten wilt so nym ein spis vnd stich in in das tuech so beleibt er alss gancz salcz in als ein prat visch vnd nym zwen cziegel vnd leg in an die ekk vnd leg den spis darauf vnd prat in ab als ein andern visch vnd vnder das tuech mach ein guet feur vnd vnder das ander ein klain feuer vnd solt haben ein prue wenn du die hecht wilt sieden do sol er das tuech mit begiessen das es nicht verprunn so sewt sich der hecht in der mitt nu solt du nemen klain chisling die sullen hais sein die solt du rechen vnder das tuech vnd solt das tuech begiesen mit einer haisen prue so rint die prue herr ab auf die stain so seut der hecht rain prat in nu rain 