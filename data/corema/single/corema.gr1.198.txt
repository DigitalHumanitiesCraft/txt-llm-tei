 item wil dw wurfell von ophfell machen so nym ein flossew phan die eben auff dem poden sey amb ersten laß ein smalcz auff dem poden vmb lawffen so nym ain ay do mach czway pletter auß vnd laß auch auff dem poden vmb lauffen wan dw dan der pletter genug hast pachen so pach der ophfell die nit inn melb vnd in taig sind vmb czogen wann dich czymbt das dw ein genugen hast so geburcz das woll mit muscat vnd mit muscatplue mit ingber vnd mit nagel vnd nym ain bening geribens leczelten dar vnder vnd ein honig vnd temperir das woll in ainer gluedt durch ein anderr wan dich czymbt das es sein genug hat so nymb dw die pletter die dw gemacht hast vnd sewds czwayr vinger prait so nym dw die fuell die streich auff dy pleter mit ainem czucker vnd thue es dan vmb ein ander wan dw es dan hast als gemacht so ge hin vnd czerchloff czway ayr chlar nym dw die furst ains nach dem anderen vnd pach in ainem smalcz chuell ab da macht dw machen ein czyseindel dar vber oder ein galraitt gib dw es czw essen fur ein prawtt essen etc 