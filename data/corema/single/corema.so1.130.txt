 item zuo machen ein win zuo krefftigung des libs vnd widerbringunng natuerlicher hitz so bereite dir ein kleins feslin vnd nim allerlei guoter wuertz vss denn kramenn so uil als dich dunckt gnuog dar zuo sin vnd stos sy clein in einem muersing vnd tuo zucker darzuo also uil der wuertzen ist vnd schuete das alles in ein secklin gemacht in einer gestalt eines langenn sacks vnd hencke denn zypffel des secklins mit der wuertz in ein kandel oder war in du wilt vnd gues guotten win darin vnd las es durch sigenn zwei oder drue malle vff das daz der win die krafft der wuertzen alle in sich zueche vnd so gues den denn win in das faesslin vor wol gereinniget vnd verstampfe es gar wol das die krafft daes wins nit verrieche vnd also hastu ein win der verkalten libe sicherlich natuerlich hitze wider bringt vnd ist in kraefftigenn