 nuße hitzenn vnd derren vnd werden kawm verdewt sie schadenn dem magen vnd machenn die speyß zu dem mund auß faren vnd zu stul genn aber die grunen die schadenn mynder werr ir zu vil isset den slecht das parliß oder der slack an der zungenn wann sie machenn ein swere zungen auicenna spricht sie schaden nicht so es garr kalt in dem winter ist auerrois spricht meßlich gessenn schadenn allen lewtenn die do hitzig suecht oder gebrestenn furchten musen oder offt gewynnen wer sie mit feigenn ißt so sein sie gut furr vergiffte luefte vnd furr alle gifft