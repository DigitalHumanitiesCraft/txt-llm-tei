 eyn gut fuelle stosz ein gans an eynen spisz vnd suet das gekrosz nym vir eyer gesoten herte vnd nym darzcu ein brosen schoenes brotes vnd kuemel darzcu vnd ein wenig pfeffers vnd saffrans vnd nym dry gesoten hunes lebern stosz zcu sammen mit essig vnd mit huener sode zcu massen sawer vnd schele czwiboln vnd snyde sie duenne vnd thu sie denne in eynen hafen vnd thu darzcu smalcz oder wasszer vnd lasz sie syden das sie weich werden vnd nym denn sweer oeppfel snyt die kern herusz als die czwiboln gar sint gesoten wirff die oeppfel darzcu das es weich bleibe vnd thu dann das obgeschriben gestossen mit den oeppfeln vnd czwiboln alles in ein pfanne vnd als die gansz gebraten ist szo zu liede sie vnd leg sie in ein schon fas vnd geusz das condiment darueber vnd gibs hin