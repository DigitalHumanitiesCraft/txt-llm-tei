 wie man ein gefulten visch machen soll wer einen gefulten visch machen wel der nem ein visch dem er dy hautt abgeziechen mug ein twerchen vinger von dem zagel das sy nit gar herab koem  vnd sol nemen das gepraet von dem gratt gar schon vnd lass es ein guettew sudt thuen vnd hack es mit der leberen vnd be raytt es mit wuertzen mit ymberen mit weinperen vnd nym des geprat ye ein wenig vnd slach es wol vmb den grat vnd zeuch dy haut dar vber vnd das dy haut vnd der gratt gar gefult werdt vnd mach klaine zeltlein vnd leg in da mit auf ein rost vnd lass yn gar wol pratten so ist er beraytt 