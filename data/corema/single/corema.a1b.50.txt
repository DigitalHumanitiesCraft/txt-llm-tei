 kuetenn stopfft merr dann die pirnn vnd sterckt den magenn vnd macht lustigk zu essen wer sie aber nach ander speyß isset den machenn sie zu stul gen vnd der smack der von in get der sterckt das hertz vnd ist gut furr allen geprestenn des hertzen vnd wenn man sie prett spricht auicenna so sein sie nutzer den lewtenn vnd der natur den die dy speyß nit muegen behaltenn den sie oben auß fert vnd truncken lewtenn vnd sterckenn den magenn der vil boeserr feuchtigkeit in im hat vnd macht den menschenn froelich auicenna spricht vnd der ein syroppel auß dem safft macht vnd den trinckt das bringt den gelust wider zu essenn der speyß ob er in miteinander verloren het