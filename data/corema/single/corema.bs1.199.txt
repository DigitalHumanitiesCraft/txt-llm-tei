 von ainem haniff kaesz  item dem haniff  soltu also thuen schlah in zwirund oder drej stund durch mit ainem ge sotten wasser vnd thue ain lot hausen plater vnd ein pfunt mandel darein oder dar zue vnd seud in ab in wasser das sein nicht mer werd dann auf ein essen du solt machen ein guote milich die sol dick sein vnd mit zucker ab gemacht magstu den zucker aber nit gehaben so nym hoenig vnd  geus in an den kaeÃŸ du solt haben ain pfunt mandel den schlach durch das es sej als dick als du ain kalte milich wilt geben den mandel vnd den hausen plater pruee soltu durch schlahen das ir nicht mer sej dann der anndern vnd als vil du ir wol bedarfft so wirt es ein guot kaesz nym ein pfunt mandel milich das die dick sej vnd thue ein wenig  salcz daran vnd besteck in oben mit mandelkeren vnd schuett die milich oben vf den kaesz 