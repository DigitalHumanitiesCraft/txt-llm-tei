 § xxxj item ein anders gebachenns von gefueltenn opfeln mach also nim sur oeppffel als uil du wilt schels schonn vnd schnids schiblett vnd holle si in vnd us beide teil flis dich gebratten oeppfel oder kuttenn gebrattenn birn ribe ein wisbrott dar under mit zucker vnd saltz du magst si wuertzen oder nit vnd fuelle die oepfel beide teill damit on eier strich die fuelle wol darin mach ouch ein teiglin von honig win gilbt zuech die oeppffel dar daurch verhoefft es mit einem zweck bach si in einem schmaltz vnd richte sie an tuo denn zweck vß vnd gilbs vnd see zucker darueber