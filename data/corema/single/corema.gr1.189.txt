 item ein gefulte semel mit vogel nym chlain vogel vnd rost dy ab in smalcz vnd hack opfhell chlain vnd rost dy auch ab in smalcz vnd geburcz dy ab mit saffran ingber nym semel vnd mach die holl vnd nym die mollen her auß vnd thue weinper vnnder dy opfhel vnd nym ein wenige vaiste prue dar vnder vnd nym guetten wein vnd leg die vogel in die selben prue vnd opfhel vnd thw es in dy semel vnd mach dy semel woll czw mach ein taig als ein strawben taig vnd czewch die semel dar durich vnd pach sy dan in smalcz vnd mach ein guette prue mit leczelten vnd mit wein vnd ein wenig honig vnd weinper woll erlessen vnd laß das sieden vnd gburcz es mit saffrann vnd ingber wan dw dy semmell  machest so gewß die prue oben dar vber vnd gib hayß czw essen