 ain gemuess von reyss nim ein halb phunntt reyzz zu einem essen den wasch rain vnd der chlaub in schon vnd solt in nicht versieden lassen das er wol geswellt sey nuen solt du haben ein suesse chuee milich die soltu wallen lassen vnd leg den geswelten reyzz darin vnd nym xxiiij tutter vnd zerslach sy wol wenn du an richten wild so zeuch die tuetter darin das es dikch genug werd vnd tue ain rain smalcz daran oder ein putter vnd siech das der reyzz nicht versotten sey 