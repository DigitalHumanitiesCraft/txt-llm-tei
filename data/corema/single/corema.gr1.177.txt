 item romischen chumell pratt so nym iunge hunr als vill dw ir haben wilt oder tauben oder iung genß oder rebhunr wan die woll gepratten sindt vnd nicht versalczen so nym semeln vnd guetten wein  vnd auch ein magre prue von fleisch vnd laß das sieden in einer phan oder in einem haffen vnd den romischen chumel wolgestossen den laß nit sieden streich das durch ein tuech vnd well es wider ab vnd gburcz mit saffran pheffer vnd laß nit sieden wan die prue vber slagen sey so leg die hunr oder dy tawben oder dy genß dar ein gib das chalt czw essen vnd bedechs woll das es nicht riech das magstw ach oder newn tag behalten das es nicht verdirbt 