 von reiss mach den also item nym reisz vnd waesch den schoen aus vier wassernn vnd seud in das er ein wenig roescher sej so nym denn das weiss von den ayern vnd reib ains vnnder das annder so hastu ein weiss pachens wiltu es aber gelb haben so schaid das gelb von den ayern so hast du ein gelbs pachens so nym denn ain reib scherem vnd reib den reiss klain vnd ayer darunder als vor geschriben stet wie du wild weiss oder gell machen mach ain taig der duenne sey vnd scheusz in durch die hannd als die gepraten kugel so hast du ein pacheins von reisz vnd nym ain spisz der klain sey vnd leg in zue einem feur so saee denn semel mel darauf die weyl er praet so wirt er schoen praunn 