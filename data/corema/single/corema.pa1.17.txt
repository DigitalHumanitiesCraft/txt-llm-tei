 von praten wildw machen halb praten von vischen vnd mandel millich so nym ain hechten vnd hack in clayn vnd dar vnter geribens prot vnd stupp vnd nym ain hulczen spys der eben sey vnd streich dan dy full dar an mach es gleich sam ein hirssen pratten vnd legs dan zu dem fewr vnd prats sauber vnd pegewß mit putteren oder oell wan es gepratten ist so zeuch es ab dem spyß also  ganz vnd nym dan dick mandel milch vnd hawsen platteren dye gesoten sey vnd zucker dar ein vnd thu es in sawbre pfan vnd machs gelb genueg vnd den pratten mittal vnd secz in ein chlains heffen daz er auf wertz stee vnd gews der millich inden praten vnd las es sten vncz es hert wert vnd schneyds dan zw duennen scheyben vnd gibs dan zu essen daz haissent gulden spyegel