 ein zcwebelwin mach glich als den pomerantien win hie vorrgelert require supra folio 26 de salsis vermische ine mit gutem sueren essig der ist guet vor vil gebrechen das bewere also nym einen vergiftigen worm als spinnen eiteschen oder slangen auch die worme die von den menschen gehen lebendig mach einen kreis vf eynen tisch mit rohem knoblouech ader zcwybbeln setz den worm do mittenn inn lois ine krichen war he wil wann he kompt an den kreis so widder zueckt he also des glichs mag man eyn kreis machen van driakels merretich nesselwuertz oder von gebrantem win vnd dar vmb so haben die meister der ertznye vil vnd mancherley salsen erdocht vnd lernen machenn allein zu eim zusatz vnd wendung vil vnreiner gebrechen in wendig aller mentschen zarter natuer vnd gelidder vnd das mehe von nuetzs wegen dan wollust