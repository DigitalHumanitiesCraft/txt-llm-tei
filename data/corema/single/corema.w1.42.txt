 ein swarcze geyslicz nim j libra weinper vnd reib die schon daz sy klain werden du solt nemen schifflen von leczlten gemacht macht du ir nicht gehaben so nym ein andern leczlten vnd sneid in dynn vnd prenn in swarcz vnd losz in kalt werden vnd stoezz klain vnd saw in durich ein pheffer sib daz solt du tun daran als vil daz sein genueg sey vnd solt habn j talentum hoenigs vnd solt das daran tun vnd guet gwuercz auch dar an tun mit der geislicz solt du die temperieren vnd solt die weinper durich slahen vnd solt sie in im sieden lassen wol weissen innwer tue dar ein vnd ruer es wol ab vnd czuker solt du auch haben wenn sy zu dikch wil werden so geus rumanie darvnder vnd gibs kalt