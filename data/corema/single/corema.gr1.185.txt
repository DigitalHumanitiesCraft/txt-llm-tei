 item von einem gutten appotecken chrawtt  nym weysse hewpel dy da hert vnd guett sein vnd sneidt sy czw viertaill doch das dy viertaill gancz beleiben vnd hab ein chessel mit siedunten wasser vnd thue das chrawtt dar ein vnd laß sieden nit gar ain viertaill einer stund vnd czewch das ckrawtt ausser ein schons weyß syb vnd legs woll auff ein ander das es erkalt dar nach nym denn pesten wein so dw in gehaben macht vnd honig den trittail vnd sewdt es durch ein ander nym saffran muscapluedt czymmerrintten ingber vnd gbuercz die prue vnd laß da mit woll sieden vnd wan die prue woll vber schlagen ist das ein wenig wermmer ist dan lab so leg das ckrawtt dar ein vnd wedecks rain das es nicht awsriech vber viij tag so magstu es wol czw essen geben das krawtt werdt iar vnd tag wildw eß schon behalten so scholt dw das ckrawtt nit salczen etc 