 so mach ein guete chost von huener fues√ü dy soltw lassen vnd nym guetz magers chalb fleisch vnd hacks chlayn vnd wurcz es wol ab vnd in dy full wurff gancze negel wildw es auf ein essen so nym czway ayr dar zw vnd wan dy full berait ist so mach dan chlaine chnadel da von vnd thu dy full indy cla vnd nym dy fleisch prue vnd laz wol syeden in ainer pfan so thu dy clae dar ein vnd wan sy  dan gestrecht sein so nym einen chessel vnd suesse prue dar ein vnd lazz syeden andy stat vncz es genug hat vnd wart daz sy nit versoten werden vnd eyn guete prue salt dw dar zw haben von dem haupt vnd von dem kragen vnd von der leber machen vnd gut gewurcz dar ein schuten vnd schlach es dan durch ein tuech 