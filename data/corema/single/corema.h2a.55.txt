 ein essenn von gepackemm heist pffifferling wiltu machen ein guts gepachens heyst pfifferling so mach einenn tayl als zu haydenischenn pachenn als du einenn vrhaw machenn wollest verstestu sein nicht so mach dar aus klein pleter als die pfifferling eins mer danne des anderen mynner vnd wanne du der pleter gemacht hast so wart das sie dick sein vnd an den ortenn nicht zu dunn sein vnd thw sie in ein pfann nenn mit smaltz vnd pach sie darinnenn vnd vbersturtz die pleter zu ein ander auff einer hant als ein krapfen vnd sturtz sie dann zu samenn mit denn zipfelnn so hastu zwir gesturtzt vnd wirff es in die pfannenn vnd las pachen