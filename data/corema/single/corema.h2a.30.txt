 ein gemacht nusz wiltu machenn ein gemacht nuÃŸ so nym die nusz acht tag vor subendenn vnd nym einen pfrymen vnd stich in ygkliche nusz funff locher vnd lasz sie ligen in wasser acht tag vnd schel sie danne in wein vnd sewd sie dann ein wenig vnd lasz sie dann ein tag rwenn vnd sewd sie dann in honig vnd thw sie danne her wider ausz vnd besteck sie danne mit negelein vnd mit ymber vnd mit zymetrindenn vnd nym danne ein sawber honig vnd lasz das siedenn vnd machs auch mit gutemm ingwer gestupp vnd leg dan die nusz dar ein vnd thw sie dann in ein veszlein ader in ein verglastenn hafenn