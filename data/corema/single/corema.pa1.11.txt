 ain huen wildw machen eyn gancz huen in eim chreglacz glas so prue daz huen schon vnd loez im hawt bey dem hals vnd greiff schon zwyschen hawt vnd fleisch vnd zeuch im dy hawt ab gancz bys an dy fueß vnd schneyd dy fueß inwendig ab daz sy an der hawt peleyben vnd mach ein chlains stuemphacz holcz vnd plas in dy hawt wo sy zw prachen sey do nee sy zw vnd nyms dan vnd stos ein fues indaz glas dar nach den anderen vnd nym dan daz stumpfat holcz vnd stoes dy hawt ein wenig hin eyn vnd wan sy gancz hin ein komt so we  halt den hals her oben vnd uber sturcz dy hawt uber daz glas vnd pindtz mit ainem vaden vnd nym dan daz huen vnd wurfs auf ein fleisch vnd las es syeden wan es gesoten ist so hack ayr vnd saluan petersil vnd gut stupp vnd plas in daz glas so thut sich dy hawt auf vnd full dan daz huen dar ein vnd wan dy hawt vol ist so vermachs oben wol daz dy hawt nit hin ein vall vnd daz auch chayn wasser dar eyn nit mug komen vnd thus dan in einen haffen vnd gews eyn wasser dar an vnd decks zw vnd laz syeden so wirt es sich stercken indem glas daz man sicht sein fueß vnd sein ganczen potig vnd flugel vnd halsß