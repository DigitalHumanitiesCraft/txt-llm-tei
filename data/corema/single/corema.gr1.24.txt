item wil dw ein guet wilprat von airen machen so nymb her vier  air czw ainer schussel vnd ein kochloffel mit milich dar vnder der nicht ze groß sey vnd mach da mit ain taig als vill dich benugt in der dick als ein kuchel taig vnd stupp in wol vnd mach in gelb vnd ein sachlin vnd gewß den taig dar ein vnd hach es in ein siedens wasser das es nyndter an ruer vnd laß es sieden als lang vncz das es dich gar dick tunck so nymb es dan vnd sneid es chlain als den ministen vinger vnd leg es dan in ein hayß smalcz vnd laß es pachen vncz das es fein gnug hab vnd mach es dan ein vnd hack dan eins weyssen von einem ay dar an oder da vntter fur ein speck da mit wil dw es gernn geben so gib es also trucken als pachen awß der phannen wil dw es aber noch ein mal geben so gib es auß einem zisseinlen will dw es aber anders geben so gib es auß ainem gelb prolin will dw es aber anders verlieren so gig es gemacht mit einer milich vnd ein wenigs mell vnd wels da mit vnd auch mit einem wenigen honig vnd mit guetten gburcz