 wie man macht ein wilprat von ayeren wer wilprat von ayeren machen wil der nem iiij aier zu einer herren schussel vnd milich dar vnder der nit ze vil sey vnd mach da mit ein taigk als vil die doch genetzen mugen doch inder tick als ein chuechel tayg vnd stupp in wol vnd mach ynn gelb vnd nym ein sacklein vnd gews den tayg dar ein vnd hab in yn ein syeduntz wasser das es mindert  an ruer vnd las es syeden als lang piz das es hertt werdt vnd dar nach nym es vnd sneyd es gar klain als dem mynster vinger vnd leg es dan in ein hays smaltz vnd lass es pachen vntzt das es sein genueg gewing vnd mach es dan in einen swartzen pfeffer vnd hack dan ein weyss von einem ay dar vnder fuer ein spechk