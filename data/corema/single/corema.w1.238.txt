 von manigerlay vleisch willdu fleich behalten von sand merteins tag vncz auf den sumer es sey rinder oder kostrawun oder sweine ygleichs soltu legen besunder das soltu salczen schoen vnd beruer es nidter mit den henden dem swein soltu abslahen sein fuess bey dem chnie vnd dy aren ab wie vil du der behalten wild vnd lasz in dem salcz ligen iij wochen also gancz nym sy nicht in dy plossen hent vnd dy sulcz geus der von in ein kessel oder phann vnd seud dy sulcz schoun vnd schawum sy so wirt sy lautter als ein wein vnd nym ein klains vessel vnd tue dy fuess dorin vnd dy aren der sulcz mues als vil sein das man es do mit dekch vnd hull es zu vnd loss sten vnd ge nicht vil dor czu