 weintraub die so sueß sein vnd weyß vnd dunne pelg habenn die dewet man leichtiglichenn wenn sie suß sein vnd spricht rais das sie schier veist machenn vnd pleen vnd hitzenn vnd macht vnkeusch sie schadenn der blosenn man soll sie auch nit essen sie sein dann vor dreyenn oder vier tagenn gebrochenn alle merr trawbenn sein nuecz den menschen den wee ist in irem gedermm vnd den nyren vnd die blosen reynigt sie vnd speißenn wol auerrois spricht das sie hitz brengenn vnd feuch tigkeit vnd sein nuetz der lebernn