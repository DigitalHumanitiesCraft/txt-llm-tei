 item wil dw von maniger lai varib chochen in dem summer heb ich an ich wil in dem wintter gemach han wir sullen trachten vmb fromde gmueß die werdent in dem wintter guett so tracht das dw siben lay varib hast so magstu mit eren stan swarcz ckruen plab must tu hann gelb weysß rott vnd prawnn daß ist auch nott ckunbt wir das czw samen pringen wo wil dw die varib vinden plab chaneren plurmen mustu haben die nym in dem summer die soltu derren in dem offen aber der offen sol nit cze haiß sein so wirdt dy varib fein vnd stoz sy schon vnd behalt sy czw lan gruen mag vns nicht vergessen ob der pettersill war vergangen so hab wir wayczen sangen oder saffran da wirt es gelb die rott gibt varib von weychslin dan wan sy czeytig werden so soltu sy prechen ab vnd wenn  sy den chernn lassen so soltu sy sieden vnd den tritten tail mit honig dar an dar innen soltu sy sieden lan wenn es nun gesotten ist so soltu es chalt lassen werden wil dw es wol bebaren so thue es in ein haffen dar innen pistu der varib frey so magstu sy behalten ein gancz iar das sy die varib nicht verlewst das solt dw decken schon das sy nicht verderbb dan die prawn varib die hastu da etc gewß auch das auff ein phandlin vnd laß es dan sten vnd sewd dan die gruen varib auch in einem phandlin vnd gewß es auff ain phann vnd also laß es auch stenn das es hert werdt also hastu der dreylay varib gruenn weiß gelb vnd heb es dan vber das fewr vnd thue es palt her wider ab vnd slach es auff ein anricht vnd sneydt es dan schaff czaglat vnd leg es auff die schussel ein weill weyß ein weil gelb ein weil gruenn  piß das dy schussel voll wirdt vnd gib es dan hin vnd thue ym recht so wirt es guett das gelawb mir