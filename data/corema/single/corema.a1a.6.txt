 der lentz ist hitzig vnd feucht die zeit ist gemischet vnd dem lufft geleich vnd in der zeit so wirt bewegt das plut vnd in der zeit ist gesund alles das einen linden complexion vnd naturr ist als iunge hunerr vnd eyerr doch soltu ir auch nit zu vil niessenn vnd lactuken vnd agreste vnd geyÃŸ milch es ist kein zeit des ganntzen iars die nutzerr ist dem aderlassenn danne dise zeit vnd ist nutz die bewegung des leybes vnd die entschliessung des leybs vnd padenn auch ist in diser zeit gut ertzney vnd getranck zu nemmen