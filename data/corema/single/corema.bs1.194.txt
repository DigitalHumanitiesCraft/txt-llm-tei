 ain gef√ºllten hechten item so sol man nemen ain mittlein hecht des soltu nit vergessen schlahe im das haubt  abe vnd nymm ain schindel vnd mach die als lanng als der hecht sey vnd saeuber in schon vnd wenn du in geraumpt hast vnd nun gar ledig zwischen der haut ist so nym den rugken vnd ain klains messerlein vnd an dem zagel so wirt der visch ledig vnd thue den visch heraus das die haut also beleybe ganncz mit den schueppen vnd nym dann den visch vnd loess im den grad von dem praet vnd lass dann die haut ligen vnd hack die visch gar klain vnd nym denn annder visch dar zue vnncz das du den visch fuellest vnd mach das ab mit guotem gewuercz so wirt es wol geschmach so soltu denn dornach haben perch tram ysoppen abrautten oder saluan vnd petersill das alles soltu dar zue haben vnd hack das an die visch  vnd fuell den hecht wider vol das haist mannn hecht wann es nicht vast tag ist so hack an den visch oeppfel vnd ayr darein vnd fuell den hecht vnd secz im das haubt wider an vnd hefft es mit ainem faden wider zue samen so wirt der visch wider ganncz vnd nym der selben in die orwaennglein vnd das die fuell schoen gewaschen sey so thue denn die fuell in das haubt vnd in denn mund vnd leg in auf ainen rost vnd pratt in sauber vnd schon 
 