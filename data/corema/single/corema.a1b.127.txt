 als man hie vernomenn hat also soll man machenn die oel es sey von kraut oder vonn czelchein von plumen oder von wurtzelnn item wer do wil machenn oleum muscatellinum oder nardinum oder ruteleon oder  welcher hand es sey der nem das kraut plumen oder holtz vnd stoß das nit vnd leg es in oel drey stund alsouil zusampt denn weine vnd laß er darynnen ligen dreyssig tag vnd faulen ye lenger es ligt ye pesser es wirt dann so ring man es durch vnd behalt das oel 
  item wenn man von samenn will oel machenn so soll man den samen stoßenn vnd in sieden wie vor gesagt ist ir sult auch mercken wo des oels nit enist so ist meyenn putternn gut darzu wanne sie ist gut vnd heylsam dar vmb werr des oels nit mag gehabenn der nem meyen putternn 
 