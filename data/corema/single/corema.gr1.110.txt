 item wil dw machen von mandel ein gmuß so nym ein reisch vnd wasch den wol auß vier wasser so nym in vnd trucken in ainer phan oder auff einem tuech an der sunnen wen es trucken ist worden so stos es in einem morsar chlain vnd ra es durch ein tuech oder sib so nym vnd mach ein dick mandl milich vnd secz die czw dem fewr vnd thue des gestossen reisch wol gegen ainen halben loffel dar ein vnd czuckerr etc 