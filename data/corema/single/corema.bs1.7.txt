 ainen schwarczen igel item ain schwarczen igel zue machen so muestu haben ain pfunt ymber die  soltu schoen waschen vnd er kleub sy schon das nichtz vnsaubers daran sey vnd solt sy schon schwaissen in ainer pfannen vnd solt sy lassen kalt werden das er trugken sey vnd stoes in klain vnd zymen vnd naegelein vnd zugker soltu daran thuen vnd schlahe das zue samen vnd mach ain rechten igel dauon vnd wenn er nun beraitt ist so sol man in bestecken mit naegelein das suellen seine porst sein vnd ain guldein muscat gib im in den mund das ist dem igel gesunt 