 von huener maegen etwas selczams zue kochen  item nym maegen der auf ein essen genuog sej vnd nym ain lot hausen plater vnd seud die das die zer gee  in ainem wasser vnd schlach es mit durch vnd wenn es nun durch geschlagen ist so sol die milich dick sein als du die mandel milich geust die milich geuss in den hafen zue der hausen plater vnd ruer es durch einannder vnd thue zucker darein vnd machs mit einem wenigen schmalcz vnd geuss dornach in ain tewffe schuessel wann sy kalt worden ist so wirt sy hert so soltu denn den kaesz thuen auf ein anndre schuessel die nicht zue weitt sey als ain kaesz nappff vnd besteck den kaeÃŸ mit nuss keren kannstu sein nicht aus der schuessel pringen so schneid es zue czwaien stucken vnd legs in ain anndre schuessel das es nicht zue samen gee vnd geuss nuss milich daran 