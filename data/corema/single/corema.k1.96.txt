 ander krepphenn mag man krepphen fullen mit der fulle als man gesturtzte eyer fullt vnd als man epphel vnd huner fuelt  aber was man von fleische wil fuellen ein yde fleisch fulle ader vischfulle die muesz vor recht vnd wol gesoden sin isz sin walt vogel ader miltz lungen leberen visch ader solich klein zusetze wol gehackt dan wol gestoissen in eym morser wie dan der zuesatz ist von eyernn van kalbs hirne vnd von intrage peterlin vnd ander wolsmeckend kruder der man ye ein wenig nympt zu einer fulle allein des gesmacks halber ader man mag sin entberen zue kleiner fulle so man aber fulle macht an gebroten huener tuben vnd was von fleische ist do muesz man die kruder zuhabenn auech wachhulder bere anysz kuemmel vnd fenchel gestoissen vnd mit der fulle temperert mit rohen eyernn schon vnder ein ander kneden vnd ingefult vnd wol gebackenn