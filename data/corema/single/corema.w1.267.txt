 ain kerstrankch nim weichsel dy zeytig sein der nym ein muelter vol oder zwo oder wy vil du wild habem dy lass ab syeden vnd slachs durich ij oder iij wildu ein kerstrankch habem so soltu in veriesen lasen vnd loss in ligen also lang bis das newur wein kumpt nym den pesten most den du macht gehabem den la sieden vnd lass in veriesen wann er wol veriesen sey denn geus dorin das es nicht zu uil sey so beleibt es bey seiner varb wiltu den trankch guet habem so tue vuercz doran nym ein sekchel vnd due das gwuercz dorin ingwer galgant chanel vnd zimey vnd neglein solt habem dy paris chorner vnd den gamel den soltu stoessen lassen nym ein virdung den heng doran vnd tue es in das vas den galgant vnd den zimey dy sneid vnd tue dy gwuercz alle in das sekchlen vnd henkchs obem zu dem peil in vnd verpeil es schon wann es wer zu starkch so nym das sekchlen herraus vnd trukchen es bey dem ofem vnd lass in stan so wirt er guet