 § xlvij item wiltu machenn ein guotz gemuoß von eiern so nim eier vnd mel ribe das wol durch ein andrenn so gues ein heise milch darann vnd mach es nit ze duenn noch ze dick tuo ouch recht saltz darin vnd versuoch es wol das gemueß magstu in zweierlei wis machenn nimstu eier vnd mel so hack clein griebenn von altem schwinen fleisch darin das rein berge sie vnd sued es dar in hastu es nit so nim milch schmaltz vnd las nit an brinen see luter yngwer daruff an der an richt vnd trag eß fuer wiltu das gelb han so tuo saffrann in ein laewe milch vnd temperier es also