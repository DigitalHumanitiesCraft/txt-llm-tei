 item von ainem schefczelten gemueß wan dw hast ein mandel cziger gemacht so nym in vnd tail yn in drew taill vnd verb das ain tail gruen ab mit pettersill das ander gelb mit saffran das tritt laß nicht weiß vnd mach ein fuell gleich als czw dem ygel das selb hack chlain vnd gburcz woll ab auch soltu das gruen mit yngwer vnd mit czymerrintten gburczen das weiß mit czucker das gelb auch mit yngwer streich czw dem ersten an das weiß auff ein schussel langklat dar nach dar swarcz czw nagst da pey das gruen an dem swarczen vergolt mandel ckernn sol man das swarcz vnd weiß nicht bedecken dar nach mandel ckernn die vber silbert sein sol man das gelb vnd das grun nicht bedeckhen ob dw des golcz nicht gehaben macht so nym rotten confertt vnd weissen vnd das weiß bestra mit rottem das swarcz mit weissem das gelb mit rottem das gruenn mit weissem