 ein gmues von stokvischen nim ein stokvisch vnd weassern zwen tag vnd ij nacht an dem driten tag nym in heraus zeuch im die haut ab das sy gancz beleib hakch im den zagel einer spann lang ab vnd tue den von einander vnd dy great tue heraus vnd laa chaine dinn beleibem vnd das im dy seitten also gancz beleib vnd leg in auf ain schussel nym das ander tail do mach iiij stukch von nach der twirch vnd tue es in ein hafen das der mag also gancz beleib vnd legs in den hafen zu den andern vnd losz in sieden wann du nu greifts das er sich tailt so leg in heraus in ein kar vnd tue ein rain wasser darauf vnd tue dann dy great douon pletern so du praitest machst was der grossen pletern sein dy solt du pachen in einem oel ein winczig mel solt du strean darauf pach den ab in einem smalcz oder oel was du hast do mach ein swarczen pheffer an vnd tue guet gwurcz daran versalcz nicht gib ez hin