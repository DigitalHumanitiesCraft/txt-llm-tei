 weychszel latwergenn zu machenn nym ein vierteyl von einem kor weychßelen vnd laß die abplatenn in ein schaff vnd most vnd zu druckt die in einer schusselen vnd thue das affter das in ein grossenn durchschlag ader in ein engs sib vnd streich das durrch das die kernn vnd grobenn hewt her aussenn beleybenn vnd nym danne dasselb safft vnd sewd das in eynen kessell auff einen dryfusz vnd rur das mit einer praytenn schaufel vnd laß nit ab mit dem rurenn das nicht anbrynne vnd wenne sie schier genungk sewdt so nym zwo oder drey mosz honigs darvnterr noch demm vnd die weichseln sein vnd sewd das aber vnd thue dann ein lot oder i1 2 pfeffers dar ein noch demm vnd du sie gernn rosch hast vnd das bleybt zwey ader drew iar gut wenne sie wol gesotenn vnd dick ist vnd wenn man sie essenn wil so waych sie in eynenn wein vnd thwir sie mit einem loffell vnd thue sie in ein schusselein vnd see zymyn darauff oder trysenet so ist sie gut 