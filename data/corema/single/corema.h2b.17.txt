 ein essen von krebs schallen vinstu hie geschriben willdu machen ein essen von krebssen so seud die krebs schun vnd nym die schallen dar von vnd die scher vnd leg die besunder dar nach stosz die schallen gar klein vnd treib sy durch ein tuch mit einer geriben semell vnd mit ein wenig weins oder essig vnd well es den mit einem leczelten ab das es dick werd vnd wurcz es woll vnd lasz es pey seiner  farb vnd pach die scher vnd die helsz in einem schmalcz vnd leg sy den in ein schuseln vnd geusz die pru dar vber vnd das die hel√ü her ausz recken vnd salcz es nicht etc 