 von gueten sulcz vischen nim guet lembtig hecht vnd schub dy rain vnd nym schuebem vnd seud in einem wein vnd esseich nym dy visch vnd tue sy auf vnd vergels nicht nym ein gueten wein vnd wasch dy visch aus vnd stukch sy wy  du wild wenn dy schuben gesoten sein so slach sy durich mit dem wein vnd secz dy prue auf in ein schon kessel wann dy prue nu sieden wil so leg dy grossen stukch von erst dorin wann dy visch gar darein koemen du solt sy nicht vast schuemen vnd nicht vast sieden lasen sy sullen guetleich sieden nu tue im recht mit gwurcz vnd mit esseich wann sy nu gesoten sein so nym vnd seich dy prue ab vnd leg sy auf ain muelter oder auf scheffl was du host vnd trag sy in ein chuel vnd seich dy prue dar auf durich ein sib hastu guet gwuercz dorinn ist deines herrn frum du dorfft nicht mer erczney darczu es sey dann gar haiss weter versalcz nicht vnd loss sy gesten in kainn wasser darczu 