 ponn bleen vnd machenn we in dem leib vnd den swindel in dem haubt vnd spricht rasis der vil vnd dick isset die pon die werdenn irre in irenn synnen vnd etwenn vnsinig vnd erseufczenn garr tieff vnd wenenn das in etwas preste oderr vnrecht sej vnd verirren die lewt in irenn synnen vnd in irer constientz etwenn wissen die selben lewt nit warvmb sie allso tieff erseuffczenn galienus spricht das ponn gut plut machenn do von so muegenn sie starck lewt wol essenn aber man sol sie wol siedenn oder werr sie isset mit essig so sie wol gesotenn sein oder sie rohe isset dem machenn sie boese feuchtigkeit in dem magenn vnd in den dermen vnd bleen vnd do von kumbt grosser sichtag