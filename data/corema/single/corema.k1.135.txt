 item knoblauch salsz bedarff wenig brods gebudelt broissem geweicht in essig vnd mit mager fleischbruee wol gestoissen ab gemacht mit saltz vnd wenig esszig die salse behalt in eym goterulffe wol bedeckt so bliebt sie by irer crafft wiltu sie gele han so beisze saffran in essige thu die salsze in ein phenlin vber das fuer vnd lois erhitzenn mach sie dan mit wurtzen vnd saltz ab also thu einer yeden salsen so du sie wilt an richtenn vnd furtragen wiltu die knoblauch salsen gruen haben so stois dauementen vnd sueer wurtz dar vnder mit brode geweicht vnd mit essig mit dem selben essige durch getrebenn wiltu sie wies vnd fien haben so thu mandelmilch dar vnder