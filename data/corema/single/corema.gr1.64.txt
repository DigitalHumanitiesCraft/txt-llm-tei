 item wil dw gesulcz mandel machen wil dw sy machen dy dreylay gestalt haben so nym hausen platteren dy versewd in wasser schon vnd nym dan diche mandel milich vnd nym dan pettersill vnd hack den gar chlain vnd nym dan das trittaill der mandel milich dar vntter vnd zuckers woll ab das wirdt dan ein gruenew varib vnd nym disew czway taill vnd dy sewd ineiner phann  ab vnd czuckers auch woll ab vnd laß es dan sieden in der phan vnd gewss ein taill auff ein phandel also weyß vnd dan das drittail gleich gelb vnd laß sy sieden dar in als vor geschriben stett item will dw nun dy sulcz in ein schussel machen so mach ein chrewcz das nicht dick sey vnd das gar woll an lig ander schussel da mit das sulcz czw der ander nit gruen mug vnd gewß dan die weyß gegen der swarczen vnd dy gelb gegen der plaben   yecz in ein fellt item dy gelb sulcz machs manichlichen als man dan sy gemanichlich machen ist etc  item es sind aller lay visch guett in den variben czw sulcz awß genomen die varichen da muest dw dy varib durch slach mit hawssen pletter item czw der swarczen sulcz nym versilbete nagel oder mandel cheren  vnd czw weyssen nym vergolt mandel cheren vnd steck sy dar ein item czw der plaben nym vergollte nagel item czw der gelb versilbete nagel item in die mitt mach ein guldenen steren so pesteß dw mit der sulcz