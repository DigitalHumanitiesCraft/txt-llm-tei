 ein praten schaid czagel nim den czagel als verr er vaist ist vnd prat in so er nahent ist gepraten so bespreng in mit innwer vnd mit pheffer prat in vollen vnd gib in hin  den ruk von dem lachs den prat auch also das ander seud in wasser vnd in esseich nym innwers mers denn pheffers vnd ein wenig chuem mal das mit esseich erbell ez eben dikch gib es mit dem visch dikch condiment haist galentin das mag man essen mit allerhant visch vnd wilpret
 