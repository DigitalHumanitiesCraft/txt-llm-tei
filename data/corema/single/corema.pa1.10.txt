 ain ay wildw machen vyerczig ayr zu ainem so nym cwo saw platter daz dy ain chlainer  sey dan dy ander vnd schwaib dy chlain mit wasser innen vnd nym dan dy ayr vnd schayd sy schon von ein ander daz weys von dem totter vnd nym dy clayner platter vnd rur dy toetter durch ein ander vnd gewes in dy platter daz es uol werd vnd uerpind sy schon mit ainem vaden vnd wurfs in ein haffen vnd laz wol syeden bys sy hert werden vnd schel dy platter ab dem totter nym dan dy ander platter vnd schneyd ein loch dar ein daz der totter dar ein mueg vnd nee daz dann wider zw vnd schlach daz weyß durch eyn ander vnd nym aineen trachter vnd stos in oben in daz loch vnd gews daz weyß auf den totter hin eyn vncz dy platter vol werd vnd pindt es zu vnd laz  dan syden vnd gibs dan zu essen mit ainem essig