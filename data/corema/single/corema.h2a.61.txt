 ein essenn von krosz eyern item wiltu machenn krosz eyer so sewd dye eyer das die totteren nit weich werdenn vnd thw denn denn entzwej scheublets lochin spiß hin ein vnd thw den totter herauß das das weisz in der schalenn bleib vnd hack petterlein klein vnd reib die tottern darvntter vnd thw dann ein schmaltz in ein pfannenn vnd rur es durch ein ander pisz es sein genug gewynnet vnd mach es nicht zu dunne noch zu hert ob demm fewrr vnd fulle es danne wider in die schalenn vnd sewd es danne in einer fleisch prew vnd schel sie schone vnd mach sie in ein gute prw vnd versaltz nit