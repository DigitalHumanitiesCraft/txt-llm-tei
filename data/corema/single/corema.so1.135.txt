 § xviij item wiltu ein zwiffel win machenn dem tuo gelich als denn bomaranzenn win vnd vermisch in mit guottem essig der ist guot fur die gebrechen das bewer also nim einenn vergiftenn wurm als spinen oder edechs oder schlangenn vnnd mach einen kreisß vf einem tisch mit kloblouch oder mit zwiflenn vnd setze denn wurm enmittenn darin enn vnd laß inn kriechenn wo er hin wil vnd wen er an denn kreisß kumpt er schnaltz wider das bewer mit wuermen die von den lueten oben oder vnden vß gand also mag man ein kreiss machen von driackels von mer rettich von nesel wuertz vnd von gebrantenn win vnd darumb so haben die meister des alten testements der arcenie vil vnd mancherlei salsenn erdacht vnd leren machen zuo einem zuo satzt vnd wendet vil vnreiner gebraestenn vssenn vnd inenn aller moenschenn zarter nattur vnd gelider vnd besunder des magenn der ein fuerst ist der gelider vnd darumb so setzen die bewertenn meister alle salsen mer von nutz den von wollust wegen