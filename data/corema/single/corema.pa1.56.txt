 item ein sulcz von weinper nym j libra weinper vnd waysch sy gar schon vnd reybs chlayn vnd eyn hawsen platter reib mit wein nym des  als vil daz man sy durch mug geschlahen vnd wurcz es wol vnd thu auch zucker dar an vnd thu es auf ein schussel vnd laz chalt werden vnd zeeschneyd es wy du wild ayn nuß milch vnd hawsen plater sewd in wasß vnd dy milch sol sues seyn vnd thu czucker dar an vnd der prue sol nit zw vil sein vnd sol weyß sein vnd lazz besten nym ayn 1 2 libra mandelen dy reyb vnd hawssen platter j lot vnd gewß dy milch dar an dy milch sol sues sein vnd thue sy auf ein schussel vnd lazz kalt werden vnd nym 1 2 libra weinper dy wasch schon vnd reib sy vnd 1 2 lot hawssen platter vnd dy milch sol dick sein als ein oell vnd thu zucker dar auf