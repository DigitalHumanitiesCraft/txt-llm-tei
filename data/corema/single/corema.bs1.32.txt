 aber ein gemuesz mach also  item zwaj vnd dreyssigk ayr seud die das sy hertt werden das weiss nymm dauon vnd hack es klain vnd stoesz dar zue semlein mel das schlach durch ain tuoch vnd zucker vnd ein wenig salcz die toetter soltu besunder stoessen vnd nym ein wenig mel dar zue vnd ein wenigen saffran daran vnd zucker vnd schlach es durch ain tuoch vnd zue yedem muosz muost du haben ain pecher schal das ettliche loecher hab das weiss schlah in ainen pecher die toetter schlah auch besunder in ainen pecher du muost zue yettlichem pecher ain decke haben  das man es damit durch treiben mueg vnd die soltu trucken das die wuermlein als lanng werden als die schuessel vnd zeuch ain wenig von dir vnd den anndern zue dir vnd mit dem zug hoer auf vnd nymm ain pecher den zeuch noch stercker nach der lenng hin ueber vnd her ueber nym aber das weiss vnd nach dem weissen das gelb die weyl du icht hast 