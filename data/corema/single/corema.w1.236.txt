 von einem gepachen das haist ein pelcz slach ain taig ab mit wasser vnd mit ayren mach in zu pletern du macht wol ij centum pleter machen wenn dy pleter gemacht sein so mach ein starkchs plat das vnden stee das als dikch sey als zu ainem koph nym dy pleter vnd leg  ains vber das ander nu nym ein nim sweinen smalcz vnd ein gestossen zuker vnd leg ain plat nider in das grosz pint vj eher zu einander vnd nym das sweinen smalcz vnd spreng das vnder domit vnd strew ain zuker darauf nu nym ain ander plat vnd mach das auch vaist mit dem sweinen smalcz vnd strew es aber mit zuker also mach du dir ij centum oder wye vil du wild sy muessen auch gar dunn sein nu muest du habem ein praitz platz geraich vnd ij vinger vbrig nym vnd verbint dy pleter als du ainem choph tuest der ranft mues eins vinger hoch sein nu nym es gar firleich vnd scheub es in eine ofem der nicht zu kalt sey luig oft dorczu wenn es wirt so hat es sein schir gnueg das gepachen haist ein pelcz