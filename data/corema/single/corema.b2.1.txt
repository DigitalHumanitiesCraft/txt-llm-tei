  nym weichsel vnd thu sy in ein haffen vnd secz auff ein glut vnd laß sy siden vnd lasz dann kalt werden vnd streich sy durch ein tuch vnd thu sy wider in den hafen vnd lasz syden vnd ruer sy wol daz sy sich nit an legen das tu piß sy dick werd vnd thu dan honig dar zu vnd wuercz als gestossen negelein vnd yngwer vnd geriben prot vnd haltz in einem glasirten hafen also magstu von andern sachen salssen vnd lattwering machen dann zu der lattwerig nym kain prot