    ain krefftige welsche seltzenn zum gepratenns zu machen item nim die lebern vonn denn hennern vnnd wann sy gesotenn sennd zwing sy durch dar sy clain werdenn nim darnach ain weisprot das waich inn den marg  oder wenn du demi nit gehabenn magst inn ain wein thonn darunder ain wenig esich vnnd reib das clain reib darnach darunder souil abgezogenn manndels als des prots vnnd lebern sein vnd reib es dann alles zusamen thu darunder ein wenig gestosenns imber vnd zimer so ist die seltzenn gemacht wiltu dann die rot habenn so nim sandel wiltu das grienn habenn so nim ampfer oder ain annder kraut wiltu das plaw haben nim gelostenn groß korenn pluemen etc 
                    von lezelten vnd eingemach= tem confect item wilt du lezelten pachen  haissen leckber so nimb ain geribnen z lezelten  mach ain taig daraus  gleich ob du zwirbachen woltest  mach in dann praitt wie ain andern lezelten  vnnd schneid feine wogg= len daraus klain oder gros  wie du  wilt  vnd bach sie dann ob ainer glutt auff ainer krapffenpfannen  vnnd kers offt vmb  das sie nit anprinnen 
 nunnen krapfflen item nunnenkrapfflen mach also  nimb geriben lezelten  thu zucker vnd zimetror= len daran  darnach des lezelten vil ist  vnd nimb ain siedents honig  vnd mach ein starcken taig an  vnd mach witzel daraus  als gross du dann die krapff= len haben wilt  vnnd lass sie ain gantzen tag ligen  darnach nimb ain waitzen melb  vnd mach ain taiglin mit ainem kalten wasser an  daraus mach ein braitten pfanzelten  vnd thue die witzel darein  vnd redels ab  vnd thus inn ein pfannen auff ein glutt  vnd ruers immer zu weil sie hertt werden  das sie nit anprinnen 
 zwipachen lezelten  item nimb 5 lot zimetrorlen  3 lot ne= gelen 4 lot imber 3 lot pfeffer 6 quint muscatnuss  das alles gestossen doch nit  zuclain  nimb dann 1 pfund zucker  leg den in ain quertlin maluasier  oder ein wenig mer  vnd nimb dar= nach ein mass honig  setz vber ein feur  lass zergeen vnd verfaimbs wol  lass dann ein wenig erkulen  vnd thue dann den zucker mit sambt dem mal= uasier inn das honig  vnd darnach das obgemelt gewurtz  vnd knets wol mit den henden  walgs dann mit ainem lezelten melb  vnd mach in wie ain andern lezelten 
 ein schlechtern lezelten  nimb zimetrorlen vnd imber iedes 4 lot  muscatnuss vnd negelen iedes 2 lot  parisskorner 2 lot  oder nimb fur das 1 lot parisskorner 1 lot pfeffer  vnndt mach in wie obsteet 
 wie man die nurmberger lezelten machen soll  item nimb 3 mass des besten honigs thus inn ain neuen hafen  der vor abgesotten ist mit ainem frischen wasser  damit er  nit schmeck setz den inn ain glut  vnd lass das honig dar inn ergeen  vnd so es ergangen ist  soll man darein thun 3 pfund hupschen zerstossnen zucker  vnd vndereinander rueren  vnd sieden lassen  so lang als ain ay  darnach soll man haben schon melb vff das bosst vnd thue das inn ain schone multern vnd oder schafflein  vnd geus das ge= sotten honig mit dem zucker darein  vnd thue die hernach geschribnen wurtzen darein  vnd ruers alles wol vndereinander  vnd wurcks aus wie ain laib prott  vnd alssdann tails aus inn clain oder gross lekuchen  vnd lass pachen  etc  erstlich nimb 14 lot der bossten zimet= rorlen  12 lot gutten imber der gewa= schen sey  7 lot gutter muscatnuss 2 lot negelen die alle in 4 stuckh ge= schnitten  1 lot cardamuemlen  1 lot galgat  1 lot parisskorner  1 lot pfeffer  dise gemelte 4 stuckh clain  gestossen  2 lot coriander die lass gantz seind dann alt lekuchen verhanden  die mag man reiben  vnd dasselb melb auch zu dem andern thun  so dessen vil  were von notten der wurtzen auch destermer oder minder zunemen  nach= dem sie vor wol oder vbel gewurtzt werden 
 zwipachen lekuchen  item nimb des bossten honigs  vnd mach ain lekuchen daraus mit schonem waitzen= melb  vnnd wann er gepachen ist  so reib in fein clain an ainem ribeisen  vnd reed das grob daraus  inn disen lekuchen bedarffst du nichts nemen dann honig vnd mel  darnach nimb ain seidlin honigs auffs bosst so du es gehaben magst  setz auff den ofen lass zergeen  vnnd wirck dann den gerib= nen lezelten inn das honig  das ein feiner faisster taig daraus werd  mer nimb ain pfund zucker  wurck es auch darein  vnnd wann der taig zuleen wolt werden von dem zucker   so wurck mer geribens lekuchen darein  das der taig wol vest werd  darnach wurck dise nachgeschriben wurtzen dar= ein nemlich 6 lot imber  6 lot zimetrinden  2 lot muscatnuss  2 lot negelen  1 2 lot cardamuemlen  ein wenig enis  vnd ein wenig corianders  vnd wann er gepachen ist  so leg in inn ain keller  bis er waich wirtt  etc 
 zucker lekuchen zemachen item wann du der bossten zucker le= kuchen wilt machen  so nimb zu ai= nem pfund zucker 1 quertlin honigs  1 vierdung imber  1 vierdung zimetrinden  2 lot muscatnuss ein wenig coriander  lass den zucker vnd honig vndereinander sieden  als lang als ayr  vnd nicht lenger  darnach wurff das mel darein  vnd darnach die wurtzen 
  species bertholdi nimb zimetrinden 2 lot  galgant  ne= gelen vnd imber iedes 1 lot  tormentill muscat  saffran vnd calmuss iedes 1 2 lot vnd zucker als vil man will 
 ein anders nimb zimetrinden 3 lot  imber 1 1 2 lot  negelen  muscat  vnd langenpfeffer iedes 1 2 lot  saffran 1 1 2 quint  muscat= plue  cardamuemlen  galgat  pariss= korner  vnd zitwan iedes 1 quint  zucker wieuill man will 
 ein anders nimb zimetrinden 4 lot pfeffer 1 1 2 lot parisskorner  negelen  galgat  cardamuemlen vnd saffran iedes 1 2 lot zucker wieuil man will 
 ein ander species bertholdi nimb zimetrinden 2 lot  imber vnd parisskorner iedes 1 lot  muscatnuss 1 2 lot  galgat vnd cardamuemlen iedes 1 quint  saffran 1 2 lot  zucker ain pfund 
  ein vast gutt triet zumachen item nimb honermaglen 1 lot  mastix  galgat  imber  calmus  negelen  vnd dirr deumenten iedes 1 2 lot rot  korallen zuberait  zimetrinden  mu= scatplue vnd parisskorner  auch iedes 1 2 lot  zucker 1 pfund 
 ein anders in sonderhait nimb honermaglen 1 lot  zimetrinden 1 2 lot  galgat  lignum aloes  parisskor= ner  langenpfeffer  kurtzenpfeffer vnd rot korallen zuberait iedes 1 quint zucker 1 pfund  etc 
 ein anders nimb honermaglen 1 lot  zimetrinden 2 lot  galgat  imber  langen pfeffer  cardamuemlen  muscatplue  vnd rot korallen iedes 1 2 lot  negelen vnd parisskorner iedes 1 1 2 quint  zucker wieuil man will 
 ein anders insonderhait nimb zimetrinden 5 lot  negelen 2 lot  imber 4 lot  muscat 1 lot  mastix  lig= num aloes  rot korallen zuberait  vnd honermaglen iegklichs 1 quint  2 pfund zucker 
 ein anders triet ist vast gutt wermett den magen  macht gutte dewung sterckt das hirn vnd die natur  vnd krefftigt die glider nimb auff 1 2 pfund zumachen 1 2 lot imber  galget  calmus  deumenten  vnd maseran iedes 1 quint  muscat  zimet  negelen  cubeben vnd cardamuem= len iedes 1 2 quint  ein drittaill von ai= nem quint langen pfeffer  ain lot veyelwurtz  1 2 pfund zucker etc  dise stuckh hatt iegelichs sein auslegung  der imber sterckt den magen  ist gutt fur die enge vnd kalte der prust  vnd fur den husten  vnd dienet dem kalten magen  vnd entschleusst den massgang  verzert die vbrige feuchtigkeit im leib  der galgat krefftigt die dewung des magens  sterckt das hertz  vnd vertreibt  die wind im magen  calmus ist gutt dem magen vnd dem hertzen  vnd krefftigt die sinlichait des hirns  deumenten seind gutt dem magen  machen wol dewen vnd stercken die natur  maseran sterckt das hirn krefftigt das hertz vnd macht frolich gepluett  muscat wehret den dempffen  so aus dem magen inn das haupt auffgeen  vnd wehret auch den flussen die vom haupt geen  zimet krefftigt das hertz  das hirn vnd gesicht  rechtuertigt die dewung  vnd vertreibt alle faule materj  negelen stercken das hertz  hirn  vnd gesicht  macht gutte dewung  vnd benimbt das prechen  kubeben seind gutt dem magen  fur= dert den harn  vnd wehret dem gries  vnd krefftigt das hauptt  offnet die lebern  vnd das miltz  vnd ist gutt fur die gelsucht   cardamuemlein machen gutt dewung  wehren den onmachten des hertzens  vnd wohert dem vnlust vnd wulen so mans nuechtern isset  langerpfeffer rechtuertigt die dewung des magens  arbait zum stulgang  vnd verzert die feuchtigkait im menschen  vnd die wind im magen daraus der grim kombt  etc  zucker ist gutt wider die schmertzen der prust  vnd macht feucht die dirren prust  wem das haupt wee thutt von haissen sachen  lindert zu dem stul  vnd hilfft fur den durst  etc 
 triet fur den schwindel nimb kubeblen  parisskorner  cardamuem= len vnd galgat iedes 2 quint  calmus  coriander  weissen imber vnd zimet= rorlen iedes 1 quint  das alles clain gestossen vnd 1 1 2 vierdung zucker  das alles misch vndereinander 
 species bertholdi  zum flaisch vnd aller speis  auch zun vischen  vnd so iemand das essen erlai= det ist  es macht auch wol dewen  item nimb zimetrorlen 4 lot  imber 2 lot langenpfeffer  galgant vnd parisskor= ner iedes 1 lot  negelen  muscat  kubeben vnd muscattplue iedes 1 2 lot  saffran 1 1 2 lot  dise stuck alle stoss gar clain  vnd see es durch ain sib vnd geuss dann ein halbs wuncklin oder drey leffel vol prant wein daran  vnd lass auff ainem ofen dirr werden vnd netz es ain mal oder zway mit dem prantwein darnach du es dann starck wilt haben  vnd wann du das alles thust so stoss 24 lot zucker  vnd misch es  vnder das alles also ist es berait  vnd wann du es prauchen wilt so thue ein wenig inn ain schusse= lin  vnd geus ein wein daran
 speties zun vischen  nimb imber  negelen  zimetrorlen  muscat vnd muscatplue iedes ain leffel vol  vnd 6 leffel vol zucker  das alles wol vndereinander gemischt  etc 
   wie man ain met sieden soll nimb ein gantze muscatnuß  2 lot rorlen alles klain geschnitten  vnd in 4 mass wasser gethon  vnnd sieden lon  bis ain mass eingesotten ist  darnach nimb 1 quertlin geleutert honig  vnd thues auch darein  vnd lass sieden  bis ain seidlin eingesotten ist  so thue in herab vnnd lass in erkalten 
 lezelten zumachen nimb 2 pfund zucker  4 lot imber  5 lot rorlen  6 pfund lezelten mel vnd mach ein lezelten daraus  nimb den zucker thu in in zwo mass wasser vnnd lass in sieden  das nun ain mass beleibt  vnnd wirff den faim daruon  vnnd wann er gesotten ist  so thue das gewurtz vnd lezelten mel darein  vnd mach den lezelten dar= aus  wie du in haben wilt  lanng oder rund  vnnd am boden stupff in voller lochlen  so wirt er nit speckig  in ain honig lezelten von 2 mass must du auch souil gewurtz haben vnd an ain mass honig ain mass wasser  vnd einsieden lon  das nun ein maß bleib   wann du krapfflen machen wilt  so thu im also  nimb zu ainer mass honig  oder ainem pfund zucker  das obgemelt gewurtz vnnd mach feine kugelen  darnach nimb ein gutt schen mel  ain frisch wasser  mach ein taig daraus  vnd will in wol  vnd walglen fein dinn bletz  vnnd leg die kugelen darein  vnnd schneid sie mit ainem krepfflen eiselin ab  vnd bach sie in ainer tortten pfannen  vnnd reib sie mit ainem flederwisch vmb 

 nurmberger lezelten zumachen  nimb i 1 2 pfund zucker 7 lot rorlen  4 lot muscatnuss  6 lot imber  1 lot negelen  1 lot cardamuemlach  die gewurtz alle außgepissen nach dem bosten  darnach so schneids in der grossin  wie du hieunden horen wirst  vnd nimb dar= zu ein halbe maß honig  in ain neuen hafen der gelast ist  vnd mer helt  weder ein halbe mass  vnd setz in auf ain dryfuss  vnd lass das honig zergon  vnd nimb darnach den  zucker  vnd ruer in ob dem feur dar= ein du must in klain stossen vnnd lass es also auf sieden  vnd das nit anbrinn  vnd nit vbergang  ruers imerzu vmb mit aim saubern koch= loffel  vnd das mel hat kein antzal  darnach nimb das honig  in ain weit= te schussell  es darff nit lanng sieden  darnach see das mel darein  vnd das gewurtz  vnd ruer es wol durchein= ander  darnach thue es aus der schussel auf ein tisch  vnd lass in wol ausswircken in ainem mel  du waisst villeicht wol  wie man sonst lezelten macht  vnnd wann er ge= wurckt ist  so mach taill daraus  ein lezelten soll haben i 1 2 vierdung  vnd wurck darnach ein iedes besonder aus  vnd machs in dem form  wie man nurnberger lezelten macht  werden aus dem gewertz 26 in 28 lass bachen 
 ein lautters rosen honig zumachen  nimb ein gross beckin  dasselb beckin  nimb drey mal voller haber rosen  vnd nimb drey gutterlen frisch wasser  thus in ain pfendlen vber  vnd lass sieden  vnd nimb ain drittaill rosen  vnd thus in ain neues hafelen  vnd geuss das siedig wasser daruber  vnd lass vber nacht daran stan  vnd truck es durch ein tuechlin  vnd lass den safft wider sieden  vnd geuß an den andern drit= tail rosen  den dritten tag  thue im auch also  darnach nimb ein mass honig  schitt den ausgetruckten safft darein  bis er lautter wirtt  so lass ein stund stan  so wirfft es ain faim vber  den thue mit ainem faim loffel dauon  vnd thus in ain glass  vnnd setz an die sonnen 
 ein grob rosenhonig zumachen nimb 300 kolrosen knopff  stoss sie klain in ainem morser  vnd nim darnach ein mass honig vnd verfaimb es sau= ber  vnnd thue die gestossen rosen dar= ein  vnnd lass sieden  als lanng als ain hortt ay  vnnd thus dar= nach in ain buchslin
  weyxel seltz zumachen  nimb die weyxlen brock sie ab von den stilen  vnd trucks durch ain kupfferin seichelin  vnd den safft durch ein engen durchschlag  vnd thues darnach vber in ainem kessell  vnd lass sieden bis dickh gnueg ist  darnach thus in ain buchs  die weyxlen sollen also roch durchtriben werden 
 kuttin laquerin zumachen schneid die kuttinen all in acht oder 10 schnitz= len vnnd thus in ain kessell  vnnd thue wasser daran  an 200 kuttinen 5 mass wasser  vnd lass dempffen bis das sie lind werden  darnach thus in ain seck= lin  souil du in ain press bringen kanst  vnnd press sy aus  hastu aber kain press  so treib es durch ain grobes tuch  vnd lass den safft vber nacht ston  vnd thue in  in aim kessell oder pfannen vber  vnnd lass in sieden zwu stund  bis du den zucker daran thust  vnd allweg 1 pfund zucker an 50 kuttinen gethon  vnnd lass es sieden vier stund  das es imer in ainem gleichen sudt  sey  vnnd mach nit ein gross feur dar= under  vnd ruer es vnder weil vmb  das es nit anbrinn  vnd thue den loffel heraus  bis du es wider wilt vmbrue= ren  vnnd wann es 4 stund gesotten hat  so schlag ein wenig auf ain teller heraus vnd lass erkalten  vnd wann es sich vom teller lasst  oder nimmer am finger klebt  so hatt es gnueg  vnd so thues herab vnnd schlags in die ledlen  vnd lass ain weilen ston  so wirfft es ain faim vber sich  den zeuch her ab mit ainem loffell  das grob von den kuttinen nimb das grob von den kuttinen vnnd schitt ain warm wasser daran  vnnd seud das wol vndereinander  vnd treibs durch ain engen durchschlag  vnd thue ein mass honig daran  darnach es vil ist  vnd ain pfeffer das es ress werd vnnd seud es dick  vnd wann es wol dickh ist  so mach zelten daraus  vnnd truckne es wol aus mit ainem le= zelten mel  vnnd kers darnach in rorlen vmb  vnd setz es auff das kan=  tenprett ain tag oder acht vnd lass es auf= trucknen 
 du magst auch damast vnd eyspersperlen laquerin wol also einmachen  allain das du nit dempffen solt  sonnder also roch durchtreiben  vnd zuckern wie du wilt 
 wie man kuttinen in honig einmachen soll nimb kuttinen vnd dempffs  vnd schneid vier theill aus einer kuttin  vnd besteckh sie mit rorlen vnd negelen  vnnd leg sie in ain bux  vnd thue 1 mass gutten wein  vnd i1 2 pfund honig daran  darnach der kuttinen vill oder wenig sind  vnd lass wol anainander sieden  vnd schitt das an die kuttinen 
 nespilen in honig einzumachen  schitt das honig vnd wein also roch an die nespilen  vnd besteckh sie mit ror= len vnnd negelen  damast magst du auch also einmachen  du muest sy aber vor derren  die weixlen dessgleichen vnd die schlehen auch dermassen 
 weyxlen in zucker einzumachen  nimb 2 pfund weyxlen  vnd schneid in die stil ab  vnnd nimb darnach 3 vierdung zucker  vnd thues in ain pfannen  vnd nimb ain schussell mit wasser  vnd thue das weiß von ainem ay darein  vnnd vier ayr guggen  vnd klopffs wol mit ainem beselin  vnd so es ain schaim gibt  so blass in den zucker  vnd wann es anfacht sieden  so schitt die weyxlen darein  lass ein halbe stund sieden auf ainer glutt vnd faims sauber ab 
 ein zucker rosat zumachen nimb die rosenknopff vnd thus aus den schelffen  vnd schneid das gelb daruon vnd das rot ist gutt  das stoss wol in ainem morser  vnd stoss darnach erst den zucker darein  also magst du die rosen  maseran  juseplen  ispen lauendel vnd was du wilt einmachen  wann du 1 lot krautt oder plumen hast so must du 3 lot zucker haben  vnd nicht minder ehe mer 
 stritzell zumachen  nimb 3 pfund zucker  1 quertlin rosen=  wasser  vnd 1 quertlin lauendel wasser  thue es an den zucker vnd lass sieden  das es nit vberlauff  vnd seud es bis es sich fein von dem teller lasst lesen  vnd thue darnach daran rorlen 2 lot  ebulirim  2 quint  emblicorum  2 quint roten sandel 1 quint  rot rosen 1 quint rot koral= len 1 quint cubeben 1 quint  cardamomi 1 2 quint muscatplue 1 2 quintli  negelen 1 quint muscatnuss 1 quint  das alles darein geruert  vnnd das alles erkalten lassen  vnd auff ein hiltzin teller gethon  vnd auf ain zinis teller mit ainem messer geschnitten 
 krepsauglen zumachen item nimb 1 vierdung fein zucker  mer 1 lot zucker candy  1 quint feihelwurz  1 quint tragant  dero yetweders stoss besonder  vnd ruer es als durch ain siblin  die veihelwurtz  soll man vor klain schneiden ehe man sie stosst  vnd wenn es ge= stossen ist  so nimbs als aneinander vnd thue es in ain morser  vnd geus drey leffell vol mit rosen wasser dar= an  vnnd lass es dann alles wol stossen  ain stund oder anderhalbe  ie lenger man sie stosst ie weisser sie werden  wann der zucker anderst gutt ist  vnd wan es alles gestossen ist  so mach kleine krepseglen daraus  legs auf ainen weis= sen pogen vnd lass trucknen 
 krafftwasser zumachen nimb 3 lot rorlen  3 lot negelen  2 lot muscatnuss  10 hend vol kol rosen  10 hend vol weiss rosen  7 hend vol lawendel plumen  2 hend vol iuseplen  daran geuss ain mass maluasier  das gewurtz vnnd krautt  stoss alles durcheinander vnd thus in ain buchs vnd lass ston  9 oder 10 tag darnach brenss aus 
 nimb 5 mass gutten wein  2 gantz imber zehen  40 negelen  6 k   rorlen 4 k  muscatplue  spicanardy 2 hend vol  vnd so man es gar gutt will hon  mag man 2 muscatnus darein schneiden vnnd lass es 6 oder 7 wuchen anein= ander ston  darnach brenn es aus 
 eingemacht kuttinen nimb kuttinen mach aus einer 4 schnitz  vnnd thues in ain neuen hafen  vnnd die schelffen all vbersich  vnnd thue daran  wein vnd honig vnnd lass dempffen  bis sie lind werden  vnd thus herab vom feur  vnnd legs in ain buchsen  allweg ain glegg kuttinen  darnach stree rorlen vnd negelen  vnnd darnach wider ein glegg kuttinen  vnd leg die schelffen hinder sich  vnd thue ein honig daran 
 weyxlen in honig zumachen  nimb gutt weyxlen  die frisch vnd truck= en seyen  vnnd zopff sie ab  vnd thus in ain fesslin  vnnd nimb ain honig souil du mainst in das fesslin gang  darnach es gross ist  vnd thus in ai= ner pfannen vber  vnnd thue ein wenig wasser darein  vnd lass sieden ein gutten sudt  als lanng  als ain lind bar ay  vnnd lass erkalten vnnd wann es erkalt ist  so thue den faim daruon vnnd geuss in das fesslin vnnd schlags zue  thues in ain keller  vnd so du darein geest so vber walglen es  bis vmb bartholomei  darnach magst du es ston lassen  darnach thus auff  vnnd brauchs deins gefallens 
 ein weyxel safft an der sonnen zusieden  nimb weyxlen vnd truckh sie durch ein durchschlag  souil du machen wilt  vnd nim ain maß safft vnd ain pfund zucker  so magst du machen souil du wilt  vnd thus in ain dicks glaß  vnd setz an die sonnen  bis auff sant bartho= lomeus tag  ist aber die sunn nit steet  so lass an der sunnen bis vmb michaeli ist fast guett 
 ein vngesottne kuttin laquerin nimb 25 kuttinen vnd schel sy  vnd schneids halb  vnd reib den halben theil an ainem ribeysen  vnd truckh in durch ein tuch  vnd thue denselben safft  an die geschnittnen kuttinen  vnd lass sy dar= an dempffen  bis sy lind werden  vnd reibs durch ein heris tuch in ain schussell  vnnd ruer zucker darein  darnach du es siess wilt haben  vnd thus in die ledlen  vnd setz hinter den ofen  vnnd lass auß trucknen  so ists recht 
  damast in honig zumachen nimb die damast also frisch von dem baum  vnd thus in ain buchs  vnd nimb ein honig  vnnd thus in ainer pfannen vber das feur vnd ain wenig wasser vnd lass sieden  als lanng als ain lind bay bar ay  vnnd lass erkalten  vnnd thue den faim daruon  vnd geus vber die damast  vnd ruer sy offt vmb 
 ain margranten apffel safft zumachen nimb margeropffell souil du machen wilt  vnd bress sy aus  vnd nimb den safft vnd misch in  vnnd wann du 3 quertlen safft hast  so thue ain quertlin rot rosenwasser daran  vnnd nimb halb souil geleutterten zucker  vnd thus alles in ainer pfannen vber  vnnd seuds so lang  bis das du mainst das der zucker eingesotten sey  so thue in herab in ain glaß  vnd setz an die sonnen so purgiert er sich vnd ist recht 
 wie man die pasteten hafelen machen soll  nimb 2 hendvol schen mel  darein schlag  2 ayr vnnd thue ein guts schmaltz darein  das als gross ist als ain ay  vnnd knits wol darein  vnd wenn es zu dirr wolt sein  so nimb ein wenig ain laues wasser  vnd geus daran  vnd diser taig muss vast wol gewurckt sein  das er zech werd  wol ain viertel stund lanng  darnach ist der taig recht  vnd ist der best zu den pasteten vnd dortten  dann er ist vast gutt zuessen  ist besser dann den man zu hof macht  vnd wenn der taig gerecht ist  so nimb in zu pasteten oder dortten  vnd richt den zeug dartzu wie hernach steet 
 anmischung der gewurtz  a  nimb 8 lot imber mer 4 lot pfeffer mer 4 lot muscatnuß 4 lot negelen 3 lot rorlen   des alles stoss vndereinander  vnd thue darunder halb saltz  souil des gewurtz ist  nemblich 23 lot  so nimb 11 1 2 lot saltz so ist recht 
  auf ain andern weg pasteten zumachen  nimb 3 ayr ist er aber gross so nim 4 ayr vnnd ain wenig wasser das law sey  vnd ain schmaltz  des als gros sey als ein ay  vnd wurck in wie vorsteet  vnd mach darnach ain hafen daraus  vnd thue darnach darein was du wilt 
 wiltbret in pasteten einzumachen  nimb 3 ayr ein wenig wasser  vnnd ein wenig schmaltz vnd ein wenig nachmel  vnnd wurk den taig wol das er zech werd  vnnd walglen in wie du wilt  lanng oder rund  vnd nimb das gespickt wiltpret  vnd be= stree es wol mit saltz  vnd pfeffers das wol ress werd  vnd leg es in das heusslin  vnnd ein wenig gehackten speck darzue  vnnd bach es vber das sieden zwue stund  darnach be= streich sie mit dem gelben vom ay vnd lass wider erwarmen  so wirt es recht  ists ein hass so seud in nit  spick in nur  ist es aber sonst ein wilpret  so seud es vor  vnd wann  ein lemprat ist  so seud in vor in essich vnnd wein  ehe du in einmachst vnnd lass erkalten  vnd spiks darnach
 kapponen vnd hennen in pasteten einzumachen  mach den hafen wie vor stat  vnd nim darnach ein kapponen oder hennen  so seibers sauber ab vnnd aus  als wann mans sonst kochen wolt  darnach nimb den capponen oder hennen  vnd hack im den hals vnd die fuess ab  dar= nach nimb die flugell  fuess bauch vnnd alles  wie mans sonst pflegt am tisch zuerlegen  doch nit gar zer= schnitten  vnd ee du in zerlegen wilt  so must du im mit ainem waidner den rucken flugel vnd fuess zerknisten  auf vnnd auf  darnach erst zerschnei= den  vnd die flugel lesen wie oben steet  darnach nimb den hafen  vnd leg an boden drey oder vier schnitz gutten frischen speck  darnach das ge= wurtz an boden geseet  mit a be= zaichnet  darnach leg den kapponen  oder hennen darein  vnd see im ge= wurtz zwischen die flugel  vnd wo du in zerschnitten hast  vnd darnach oben dar= auf allenthalben  darnach leg wider 5 oder 6 speck  wann du nit speck hast so leg an sein statt guett frisch schmaltz  darnach thue die deckin daruber vnd machs zue  scheus in in ofen vnd bleib darbey bis sy aufgeet oder an= facht aufzegan  vnnd wann du sichst das sie gnug ist auf gangen  so mach ein eisin nagel an ein langen stecken vnd stich ein loch damiten oben dar= ein  oder die hitz zerpricht die pastett  darnach muss sy zwu stund bachen  vnd wilt du ain brue daran machen  so nim ein ay vnnd ein agrest  vnd klopff es wol aine aneinander vnnd geuss darnach oben zum loch durch ain trachterlin hinein  ehe vnd er gar bachen ist  vnd thus darnach wider in ofen vnnd lass in gar bachen vnd bestreich in mit dem gelben  vom ay  ob du aber ein andere brue dar=  an woltest machen  so nimb mandel vnd krien  vnd stoss vndereinander vnnd geus ein flaischbrue daran  vnd geus oben hinein so wirtt es vast gutt  doch muess mans wol sieden lassen  im bachofen wie vorsteet 

 hener  dauben oder vogel in ain pastet zumachen  nimb honer dauben  oder sonst vogel vnnd zerschneid sie nit  wie den kap= ponen  aber die fueß vnd flugel  must du in erknisten  man mag drey oder vier honer  dauben oder vogel in ain pastet machen  was ains will  man thuet im sonnst gleich mit dem ge= wurtz speckh vnnd zumachen wie vor= steet  dise pastet muss man 3 4 stund im ofen bachen lassen  magst auch wol ain suppen daran machen  nimb ain ay vnd ein agrest darein vnd klopffs wol durcheinander hast du kein agrest  so nimb ain sauren wein  vnd geus oben hinein  vnd lass in ain weil dar inn sieden  dar=  nach ist er gerecht  nimb auch das ge= wurtz so mit a bezaichnet ist 
 wie man visch pasteten machen soll  nimb ain visch es sey ein karpff oder was es woll fur ain visch  wilt du in gantz einmachen  so schiep in  darnach schneid in durch ab  vber zwerch vff baiden seitten schnitz darein  vnd thue in am bauch auf  vnnd nimb die gallen heraus  vnnd nimb das gewirtz mit dem zaichen a doch soll mer saltz dartzue gebraucht werden  wann zu dem flaisch  darauf hab ein achtung  dann die visch seind vil suesser  dann das flaisch  darvmb thue mer saltz an das gewurtz  wann du in gewurtzen wilt  darnach nimb den visch vnnd ge= wurtz in am ersten  vnder den flossen auf baiden seitten  darnach nimb das ingewaid heraus  vnd gewurtz in innwendig wol  vnd das inge= waid auch  vnd thues wider in den visch  vnd reib den visch darnach auß= wendig mit gewurtz  das wol ge=  saltzen sey  vnd in die schnitz auch der= gleichen  darnach nimb den taig vnd mach ein braitten zelten fein dinn  wie man die pfanzeltten macht  doch gross genug  das der visch dar inn ligen kund  vnd leg den visch vff den hal= ben theil  vnd den andern theil vber= schlag auch  doch ee du den vberschlechst  so thue drey oder vier batzen schmaltz vff den visch  vnd darnach mach in zue  vnd verwicklen in wol  vnnd in der mitt  mach ein lochlin darauf  das man ain brue durch ain trach= terlin hinein giessen mug  vnd scheus in in den ofen  vnnd lass in bachen  ist es ein grosser visch  so darff er wol zwu stund zubachen  ist er aber klain  so darff er nur ein stund  be= streich in mit dem gelben vom ay  also hast du beschaid von vischen 
 ein pastet mit zerschnit nen vischen  du must sie sieden  vnd darnach stuck daraus machen als wolt man sie sieden  darnach nimb den taig pa=  steten hefen zumachen  vnnd mach ein runde pastet  wie am ersten geredt ist  vnnd see an boden gewurtz  wie bey dem zaichen a steet  darnach leg die visch hinein  vnnd ain wenig saltz oben darauff  vnnd darnach das gewurtz  vnnd ain gutten batzen schmaltz oder zwen ob drauf  vnnd mach in zue  vnd thue in in in ain ofen  vnnd lass in ain stund bachen  so nimb ain ay  vnnd thue  das weiss daruon  vnnd thue ein gutten siessen wein daran  vnnd klopffs wol durcheinander  schits oben hinein durch ein trach= terlin  vnnd thues in ofen  vnd lass wol bachen etc 
 zu allen pasteten  soll man das gelb vom ay  vnd ein wasser nemen  vnd wol durcheinander klopffen  vnd damit bestreichen  vnd im ofen wider umb erwarmen lassen  so wirts fein braun etc 
 wan du ain kuttin pa= stet wilt machen   so nim den ersten taig  mach ein runden hafen sampt der deckin  dar= nach so nimb gutt kuttin schneid in 4 odes 6 stuck  vnnd thue die kern heraus  schels darnach  vnd besteck ain iedes besonder mit rorlen vnd negelen  darnach nimb den hafen den du gemacht hast vnnd leg an boden zucker vnd gestossen rorlen ain wenig darunder  vnd dar= nach leg die kuttin schnitz neben= einander fol  vnnd schitt zwue hend vol zucker oben darauf  vnnd beschleuss den hafen  vnd setz in ofen  vnd lass ein stund bachen  vnd ob du mer brue daran wilt machen  so nim ein gutten siessen wein  vnd zucker vnder= einander  vnd geuss hinein  vnd lass bachen  vnd setz also warm auf den tisch 
 wann du ain hausen in ain pastet wilt machen  so nimb ein gesotten hausen  vnd  bestree in wol mit saltz  vnd mit pfeffer  vnnd leg in in den hafen  vnnd ein gutt theil potterschmaltz  rorlen  ne= gelen  weinber vnnd zibiben  vnd thue den boden darauff  vnd bach es ein stund  wilt du ein brue dar= an haben  so nimb ein gutten wein  vnnd thue ein saffran darein  vnd geus durch ein klain trachterlin hin= ein vnnd lass leniger bachen  dann ander pasteten 
 birn pasteten zumachen  so mach ein hafen wieuor anzaigt ist  vnnd nimb darnach regelbirn  oder sonnst birn  wirff sy in ain glut vnd brat sy  vnnd wann sy schier gepratten sind  so thue sy in ain g kalt wasser  so gat die schelff herab  vnnd thue dieselben birn in den hafen  vnd thue daran  weinber  zucker  rosin  negelen  rorlen  vnd mach es zu vnd bach es  vnd bestreichs mit dem gelben  vom ay  so ists recht 
 ein kelberin flaisch in ain pastet zumachen  seud ein kelberin flaisch  vnd hack es fein klain  vnd hack ein faisten nieren darunder ein guttaill  vnd wann es gehackt ist  so thus in ain schussell  vnd thue imber  rorlen  pfeffer  weinberlen  gutten siessen wein  vnd zucker daran  ruer es aneinander  wie ain muss  bis das dinn wirtt  vnd thue ayr= dotter von hort gesottnen ayren darein also ganntz wieuil du wilt  thus darnach an die pastet s lass bachen 1 1 2 stund lang so ists recht 
 wann du ain pastet wilt machen von honer oder vogell so mach am ersten den hafen  wieuor dauon gemelt ist  darnach nimb vogel als vil du haben wilt  vnnd berait sie sauber  vnd thus darnach in ainer pfannen vber mit wasser  vnnd lass ein gutten sudt thon  darnach thus herab in ain schussel  saltz ein  ain wenig vnd gewurtz mit imber vnd pfeffer  das sie wol ress seyen  vnd schwings in der schussell vmb  das das gwirtz wol darein kumb  vnd nimb darnach den hafen  vnnd leg gehackten speckh an boden  vnnd leg die vogell darnach fein nachein= ander  in den hafen bis er gefult ist  darnach thue den dotter von hortten ayren darein wieuil du wilt  vnnd see weinberlen  zibiben vnnd zucker darauf  see es an boden auch  ehe du die vogel darein thust vnnd leg oben darauff gehackten speck  darnach machs zu vnd bestreichs mit dem gelben vom ay  thue ein wenig ain saffran darein  vnnd lass bachen zwo stund lang  dar= nach mach oben ein lochlin  vnnd schitt ain malfasier darein ett= wann ein halbe stund dauor ehe du anrichst  so ist es recht  vnnd thue im de mit den honern auch also 
 pastet von capponen  wann du auf ein andere maynung capponen in pastetten einmachen wilt  so nim darzu gedorrt da= mast  lemoni  vnd ein gutt theil botter  oder sonnst ain schmaltz vnd das gewurtz mit dem a bezaichnet  magst auch wol nemen 2 ayr dotter vnd rosenwasser 
 pasteten von klainem ge= fugel zumachen  magst du auch gedorrt damast nemen  imber pfeffer vnd agrest  wilt du es aber auff ein andere mainung einmachen  so nim rosenwasser  2 ayrdotter imber vnd botter  ain wenig zucker  vnnd wann die weis= sen eysperssberlen send  magst du auch darein thun ist fasst guett 

 ein pastet von hamel= flaisch zumachen  nimb den hamelstotzen  vnd lass in sieden  das er schier halb gesotten ist  thue in in die pastet oder hafen  nim pfeffer vnd schmalz  rosin  vnd denmenten  krautt  lemoni vnd gedort damast  ochsen faistin  ain quertlin suessen wein lass anderhalben stund bachen 
 vogel oder honer pasteten zumachen  nimb vogel oder honer  thus in hafen  vnnd nimb gedorrt damast  lemoni  imber  botter ain gutten theil weiss eysperborlen  vnd ein wenig wein  lass ein gutten sudt stund bachen oder mer
 wachtlen in pasteten zumachen nimb die wachtlen  thus in den hafen vnd nimb ain milch  3 ayr dotter  weiss rosen wasser imber vnd botter lass ein stund bachen oder mer 
 ein pastet von schweinem wiltpret  nimb ein schweine wiltpret  lass ein sudt thon  legs darnach in den hafen  nim rosin denmenten  krautt  oxen faistin  dartzu negelen  pfeffer  imber  muscatplue  weiss geriben brott  oder gebeet brot  so auff einem rost ge= beet ist  waichs in ain gutten wein   treibs alles miteinander durch  vnd geuß in die pastet  wann sy ein weil ge= pachen ist  laß ein gutte stund bachen oder mer 
 ein andere kelberine pastet zumachen  nimb ain pfund kelberin flaisch 1 2 pfund ochsen faisstin  vnd thue daran  saff= ran  negelen  ain wenig muscatplue  pfeffer  imber  ain wenig zucker  weinber  weiss eysperssborlen oder weintrauben  thue ein wein daran wans ein weil im ofen gestanden ist  es muess 1 1 2 stund bachen  das flaisch muss man zuuor ain gutten sudt thon lassen  gibs warm zuessen 
 ein al in ain pastet zumachen  nimb den al  zeuch im die hautt ab  mach stuck daraus  nimb darnach die stuck  lass ain sudt thon  in ainem wasser vnnd saltz sy  nimb sy dar= nach  vnd legs in den pastet hafen  nim rosin  gedort damast  weinber gestossen muscatplue  negelen pfeffer  vnnd potter vnd ain wenig zucker  vnd wann sy ain weil im ofen gestanden ist  so geus agrest darein  lass zwo stund bachen vnnd saltz sy 
 pastet von ainem salmen  nimb den salmen  seud in in ainem wasser  vnd saltz in wie sunst  nimb ein hochst stuck odes zway  als vil als das andern  brocks zu klainen stucken thue es in den pasteten hafen  nimb weinber zucker  saffran  wein im= ber  ain gutten theil botter  lass ein stund bachen  lass den haht vor sieden  vnd saltz in wie sonnst 
 ain karpffen pastet  so nimb den visch ganntz  thue die schiep= pen daruon  thue in auff vnd die gal= len heraus  leg in in den pasteten hafen  nimb lemoni gedort damast  weinber  negelen  pfeffer ein gutt thail ferios vnd saltz  so ists recht vnnd lass zwo stund bachen 
 auff ein andere weiss karpffen pasteten zumachen   schiep den visch  vnd thue die gallen daruon leg in gantz in den pasteten hafen  nimb prenten wein  vill potter  thus in ain kesselen  lass wol aneinander sieden  vnd wann der visch im ofen ist  so must auf den pasteten hafen ain trachterlin stecken  den must alle weil darauff lassen  so lanng er im ofen ist  geus die brue darein  es muss vil brue sein  das sy ganntz vol sey  du solt in auch bachen 8 stund vnnd saltzen 
 ein hocht pastet nimb den haht vnd schiep in  vnd leg in  in den pasteten hafen  nim gedort da= mast  lemoni  ain guttaill imber  potter  weinber  agrest  zucker ein wenig saffran  lass 2 oder 2 1 2 stund bachen vnd saltz in 
 ein pastet mit forhenen  nimb den visch  mach in gleich wie ein brattvisch  nim saltz ein guttaill wann der visch siess ist  nimb pfeffer auch ein guttaill vnd botter  vnd besteck den visch mit gantzen negelen lass in 3 1 2 stund bachen  so ist es recht 
  wie man ein osterfladen machen soll  nimb drey ayr vnd mach den boden wie sonst  vnd nimb darnach 12 ayr vnnd klopff sy wol  vnnd thue ein geribes se= melmel darein  wie zu ainem bolster= lin das nit zustarck sey  vnd 1 2 pfund weinberlen  vnd vmb 4 pfening botter schmaltz  vnd schitt es auff den boden  vnd bachs resch herab 
 ein keß dortten zumachen nimb ein gutten faissten suessen kess  der nit ress sey  vnd reib in klain an ainem ribeysen  thus in ain schussell  als vil du machen wilt  vnd thue daran halb ayr vnd halb schmaltz das frisch sey  vnnd machs mit an  das es ain dinner taig werd  vnnd thue ein wenig schons mel daran  nit zuuil vnd ruers in der schussell wol durcheinander  vnd mach den taig nit zu dinn  das du in dan= nacht vff dem boden behalten kundest vnd thue ein wenig zucker auf den boden  das er fein gleich sey  an der dickin  durchaus  vnnd thus in die pfannen  vnnd lass fein sittlich bachen  vnnd wann er bachen ist  so see ein zucker darauff so ist er darnach recht 
 ein mandeldortten zumachen  mach den boden wie vorsteet  vnnd nimb zehen ayr  vnnd ruer sy ein  vnnd nimb ain vierdung mandel stoss sie klain  vnnd ruer die mandel darein vnnd zucker  weinber  lemoni  vnnd ein quertlin rom das es lind werd vnnd schitt es auf den boden  vnnd lass fein sittlich bachen  es ist genug auf ein tisch
 ain rom dortten zumachen so mach ein boden  vnd raunfft wie an einem osterfladen  darnach nim 4 ayr  vnnd klopff sie wol  vnd nimb darnach ein schon mel  vnnd ruer es in die ayr bis trucken wirtt  vnd ein wenig saffran  vnnd wenns also gemacht ist  so schlag 12 oder 14 ayr darein  ains nach dem andern  vnnd lass steen  darnach so nimb zwu mass rom  vnd ain pfund botter schmaltz  vnd thue das schmaltz vnnd rom in ainer pfannen  vber vnnd lass sieden  vnnd wann er anfacht zusieden  so schitt den obgemelten taig darein vnd ruer es wol vmb  das es nit anbrinn  darnach thus herab in ain schussell vnnd zuckers wol  vnnd lass kalt werden  darnach schitt es auff den boden 
 ain mandeldortten auff ein an= dere weiß gemacht  so nimb 2 ayr  das gelb daruon vnnd ein wenig geribes semelmel  vnd ein bloss pfund mandel  stoss sy klain  vnd thue ein zucker vnd rosenwasser daran  vnnd ruer das alles durchein= ander  vnnd wann es zu dick wer  so nimb rom ain leffel vol oder zwen  vnd thu es auf den boden vnd lass bachen 
 ein mandeldortten vff ein an= dere mainung gemacht  so nimb 1 ploss pfund mandel vnd stoss sie wol klain  vnd wann sy anheben olig zuwerden  so thue ein wenig ro= senwasser darein  das es wol daruon schmeckh  vnd thues in ain schussell  vnd nimb von 5 ayren das weiss  vnd ain wenig geribes semelmel vnd  ain rom  rier es als aneinander  bis er dinn wirtt das er fleusst  vnd schitt ain zucker auf das bodelin  vnd lass fein sittlich bachen  vnd wann er schier ge= bachen ist  so nimb ain rosenwasser vnd bestreich in mit  vnd see ain zucker dar= ein  so gewint er ain feins heittlin vnd schmeckt wol 
 ain kreutter dorten zumachen  rest ein geribes semelmel in aim schmaltz vnd lass bachen  weinber  rosina  imber  rorlen  maseron  saluen pet= terling  rosmarin  kerbelen krautt  vnd mach es lind mit ayren  vnd thue ein zucker darein  vnd schitt es auf den boden vnd lass bachen 
 ein air dortten zumachen  nimb 1 seidlin milch  thus in ainer pfannen vber  vnd klopff 6 ayr  vnnd wann die milch anfacht sieden  so schitt die ayr darein vnd lass sieden  wie ein ayr milch  vnd thus darnach in ain suppenseihelin  vnd lass er seck= nen  darnach nimbs in ain schussell vnd ruers wol vmb  vnd thue zucker  vnd rom daran  bis er fleusst  vnd thus auf den boden vnd lass bachen 
 ein rom dortten zumachen  so nimb 1 quertlin rom  vnd 6 ayr vnnd klopff sy wol aneinander vnd thue ein zucker darein  vnd thue ain wenig schmaltz in ainer pfannen vber  vnd thue das schmalz widervmb heraus  vnnd schitt ein geklopfft ay darein  vnd ein glutt darunder vnd daruber  vnnd lass fein sittlich bachen  biss es sich schneiden lasst  so ist es recht  du magsst auf ein dortten boden auch schutten  wann du vor den rom vnd ayr sieden lasst 
 ein gehackten epfeldortten zumachen  dartzu nimb gutt wolgeschmach epffel vnd schel sy  vnd hack sie klain  vnd thue sy in ain schussell  vnd thue daran ein gutte hand vol klaine weinberlen  ror= len vnnd imber  vnd ruers durchein= ander  vnd nimb ain schmaltz  thues in ainer pfannen vber lass haiss werden  vnd schitt die gehackten epffel darein  vnnd rest sy dar inn  vnnd wann sy  gerest sind  so thues in ain schussell vnd thue zucker darein  darnach mach den boden vnd schits darauf  vnd mach ein deckin daruber  vnnd wann er halb bachen ist  so nimb in heraus  vnd thue ain marckt aus ainem ochsenbain dar= auf  nimb ain gutt frisch schmaltz dartzu vnnd lass bachen  bis er genug hatt  be= streich in mit dem gelben vom ay 
 ein epfeldortten mit schnitzen zumachen  nimb gutt epffell  schneid aus ainem 8 stuck  darnach sy groß sind  vnd ker sie in ainem mel vmb  vnd bach sie aber nit so wol als sonnst epffel schnitz  darnach mach ein bodelin mit ayren vnd mit einem hohen renftlin  vnd leg die epffel schnitz  darauf zunechst aneinander bis das bodelin vol wirtt  darnach see weinberlen  rorlen  zucker  darauf  darnach magst du wider ain glet epffel darauf legen  vnd wider weinberlen  vnd rorlen dar= auf legen  vnd mach ein bodelin dar=  uber vnd zerschneids wie du wilt  mit ainem redlin  darnach thus in ain dortten pfannen vnd lass bachen  vnd bestreichs mit dem gelben vom ay  vnd richt es an  du magst  die epffel roh nemen vnd auf den boden legen  in aller mass wie oben gemelt ist  mit ge= wurtz vnd allem  dann leg ein frisch schmaltz  brecklen weiss darauf vnnd lass bachen 

 ein durchtriben epfeldortten nimb epffel vnd dempff sy  bis dus durch ein tuch treiben kanst  darnach thus inn ain schussell  vnd thu rorlen  imber vnnd zucker daran  vnd schitt es auf den boden  vnd lass sittlich bachen vnnd wann er halb bachen ist  das er wol erstarcket ist  so nimb ain rosen= wasser vberstreich in  den du magst den birn oder kuttin dortten auch also machen vnd bestreichen 
 ain birn dortten zumachen nimb gutt birn schneid aus ainer 10 oder 12 schnitzlen fein dinn  darnach  ker sy in ainem mel vmb  vnd bach sy nur ein wenig  mach ein bodelin mit ayren  leg die birn darauf allweg ein gelegg birn  vnd darnach imber rorlen vnd zucker  vnd wider ain gelegg birn  du magst ain glegg zway oder drey dar= auf thon  darffst kain deckelin daruber machen  darnach bach es fein sittlich in ainer dortten pfannen  wann du anrichten wilt  so lass vor sittlich vberschlagen
 ein vogelin dortten nimb kleine vogelen  als vil du wilt  vnd berait sy  auf das aller seuberst  vnnd mach ein bodelin aus ayren vnd wasser  vnnd an das bedelin ein hohen raunft  zwen fingger hoh  leg die voge= len darein  vnnd bestree sie mit rer= len vnnd zucker  vnnd pfeffer  vnnd thue ein wenig schmaltz dartzue  dar= nach mach ein feins deckelin daruber das ganntz ist  vnnd wann es halb bachen ist so stupff ein kleins lochlin darein vnd geuss ain wenig wein darein  vnd lass wol bachen  vnd bestraichs mit dem gelben vom ay 
  ein leberdortten zumachen  nimb ein kalbs leber lass sie wol sieden hack sie fein klain nimb 4 saluenpletlen 3 steidlen maseran  vnd vil spicanardj oder rosen  das es darnach schmeck  hacks mit der leber  nimb darnach ain halb pfund zucker  zwen lefel vol pfeffer  ain hand= vol geriben semelmel  ein gutte handvol mandel klain gestossen  9 ayr ein klain brocklin schmaltz  als vil man an ein wasser suppen thon maht  dise stuck ruer wol aneinander bis es wol aneinander kompt  vnnd saltz ein wenig  schitt es auff den boden vnd lass ein stund bachen nimb den vorgeschriben mandel den halben theill  thue ein rosen wasser vnd ein zucker daran  vnd wann der dortt schier gnug bachen ist  so streich mit ai= nem finger den mandel mit dem rosenwasser gemach daruber  auff das aller dinnest  vnd lass in dann ein halbe viertl stund bachen so ist er recht 
  ein lungen dortten zumachen nimb ein kalbs lungen seud sie vnd hackh sie klain  vnd schlag ayr darein biss lind wirtt  darnach imber  rorlen  weinber= len vnd zucker  vnd wolschmeckende kreut= ter  vnd thus daran  darnach so schitt in auf ein boden  vnd mach ein bodelin daruber vnd lass bachen  vnd wenn er schier bachen ist  so bestreichs mit dem gelben vom ay  vnd lass es gar bachen  bis es genug hatt  so ist es recht 
 ein weyxel dortten zumachen so mach den boden wieuor  vnd brockh die weyxlen ab  vnd thue die stain heraus vnd setz aine an die ander  du magst mer dann ain glegg machen  see vnden an boden vnd oben darauf  ein gut= thail zucker vnd rorlen  vnd mach ein getterte deckin daruber  vnnd bestreich es mit aim gelben vom ay vnd bach in 
 ein rom dortten zumachen mach den boden vnd das renfftlin drey finger hoch darnach nimb 10 ayr vnd klopff sie wol  vnd thue daran ein mass  rom vnd ein zucker vnd klopff es wol durcheinander  vnd lass den boden vor wol erstarcken  vnd schitt das ob= gemelt darauff vnd lass bachen  du magst  damast  pflaumen  grau= merlen  auch wol in dortten machen  doch schneid sie auff  vnd zuckers wol vnd thus auf den boden vnd lass bachen 
 ein weinberlen dortten zumachen  mach den boden wie vorsteet  vnd be= stree den mit klainen weinberlen auff den blossen boden  das er wol be= deckht werd  vnd an ainem ortt als dickh als an dem andern  vnd besees  darnach mit rorlen vnd zucker  dar= nach mach ein dinns bodelin daruber vnd zerschneids wol  vnnd wann er halb bachen ist  so schitt ein wenig malfasier oder rainfal daran  vnd vberstreich in mit dem gelben vom ay vnd lass in bachen 
 ein gehackten birn dortten  nimb birn hack sie klain  vnd ein geribens brott darein  vnd rest es in  in ainem schmaltz vnd thue ayr daran das es lind werd  vnd imber  rorlen  zucker vnd weinberlen  vnd schits vff den boden  vnnd mach ein bodelin dar= uber vnd lass bachen 
 ein mandel oder rom dortten  nimb 10 ayr klopff sie wol  vnd thue daran 3 achtelen rom  vnd klopffs an die ayr  vnd nimb 3 botterlen schmaltz oder sonnst ein frisch schmaltz  als vil als ein ay  vnnd lass aneinander sieden  vnd thus herab  vnd thue ein halb pfund gestossen mandel daran  riers vndereinander vnd thue zucker  rorlen  vnd ein wenig weinberlen  daran  vnd schitts auff das bodelin vnd lass bachen bis es gnug ist 
 hernach volgt wie man allerlay baches  vnd erstlich ein gesotten baches  bachen soll  so nimb 10 oder 12 ayr halb souil milch vnd mach ein taig dar aus mit guttem mel vnd mach in wie ein streiblin taig  vnd thue ein schmaltz  in ain dortten  pfannen  als vil als ein hennen ay  vnd schitt den taig darein  vnd thue ein glutt darunder vnd daruber doch nit zuuil vnd lass in darinn bis er trucken wirtt  das er sich lasst schneiden  vnd wann er sich lasst schneiden  so schneid schnitzlen daraus zwen finger lanng vnnd braitt  vnd legs in ain schmaltz das nit haiss sey  vnd bach es fein langsam rittlen die pfannen  vnd geuss imer  daruber mit ainem loffel das schmaltz 
 hennen kuchlen zubachen  nimb brettlen von den hennen  hack sie klain  vnd thue ein geribes brott darein  vnnd ruers mit ayren an  vnd thue weinberlen daran  vnd setz mit ainem loffell in ain haiss schmaltz  lass fein langsam bachen  so ist es recht 
 mandaten zubachen  so nimb mandel stoss sie fast klain vnd stoss ein zucker daran das wol siess werd  vnd thue ein rosen wasser dar= ein  vnd nimb ein mandaten  vnd  streichs darauff auf das aller dinnest vnd thue ein ander mandaten daruber  vnd trucks wol zu vnd schneid vier thail aus aim vnnd mach den mandel nit zu dinn  vnd nimb ayr vnd wasser  mach ein taiglin daraus vnnd gilbs wol  vnd zeuch das obgemelt an den orttern dardurch eines roggenhalms gross vnnd mach das taiglin dinn  wie zu den zog= nen schnitten  vnd legs in ain haiss schmaltz  vnd geus das schmaltz daruber  bachs resch herab so gand sy auff 
 mandaten bachas zubachen  so nimb opffel oder birn  vnd schwem sy vnd stoss darnach wol in ainem mor= ser vnd thue sy heraus in ain pfannen vnd thue ein wein trauben seltz daran  auch imber rorlen vnnd zucker  vnd thus vber das feur  so gewint es ein farb  streichs auf den mandaten  deckh aine daruber vnd bestreichs an den orttern mit dem obgemelten taig  das gelb ist  vnd bachs resch herab in ainem haissen schmaltz 
  hirschhorn zubachen  nimb sechs ayr  klopff sie wol  vnd drey oder vier leffel vol zucker  vnd ruer ein gutt mel darein  vnd mach in wie ain hasenorlen taig der wol ausge= wollen ist  schneid ain stucklin darab  das walgle ainer spindel lang  vnd als dinn das es sich ainem hirschhorn thue vergleichen mit den zincklen  vnnd bach es sittig in ainer pfannen mit schmaltz  vnd so mans vff den tisch will setzen so soll man allweg  2 vnd 2 widereinander setzen 
 aufgelaufen opffel vnd saluen zubachen nimb mel vnd thue ein kalt wasser daran  darnach ruer in gnugsam dickh vnd schlag in gar wol  darnach so schlag ein ay oder 3 darein nacheinander das es ein wenig dinner sey  dann ein streiblen taig  will er zu dickh sein  so schlag von ainem ay  nur das waiss darein  vnd die opffell sollen gross sein vnd rund geschnitten vff das aller dinnest  vnd ker sy in ainem  taig vmb  vnnd nachmals aus einem haissen schmaltz resch gebachen  vnd mit ainem loffell das schmaltz darauff gegossen  so gand sie hoch auff 
 mundtschellen zubachen  nimb 8 ayr klopff sie wol  vnnd souil ayr souil guggen mit milch genomen  vnnd ruer das mel darein  mach in als dann als ain streiblen taig  vnnd ein wenig schmaltz  als gross als ein welsche nuss in ain pfannen  vnd schitt den taig darein  vnnd wann er sittig vff ainem gluettlin abgetrucknet ist  vnd man den taig schneiden mag  so schneid schnitzlen herab  zwen finger lang vnd zwen finger braitt  vnnd schneid zway schnitzlen nach der leng vnd 2 nach der zwerch  vnd bachs fein langsam  vnd das das schmaltz nit haiss sey  vnd das der taig warm bleib 
 ein spritzen baches zumachen so mach den taig mit ainem kalten wasser an der soll ein wenig dicker  sein  dann ain streiblin taig  vnndt thue ein wenig schmaltz  in ainer pfannen vber  vnd thue den taig dar= ein  vnd truckne in wol ab  vnd wan er wol abgetrucknet ist  so thue in in die schussell  vnd schlag in wol oder stoss in in aim morser  vnd leg die ayr in ein warm wasser  darnach es vil taig ist  vnd schlag ains nach dem andern darein  bis er wirtt  das man in durch ein spritzen kan thon  darnach soll man den in die pfannen zway oder dreymal rings= weiss vmbhertrucken  so wirtt es ein drifacher ring  vnd lass fein sittig bachen 
 ein airmilch zubachen  so seud ein airmilch starck  vnd thue sy in ein tuch  vnd ain teller vnnd stain darauff  das sy trucken werd  vnd schneid darnach schnitz daraus  vnd kerss in ainem mel vmb vnd bachs im schmaltz  du magst in ainem pfeffer oder warein du wilt machen 
  sackkuechlen zubachen nimb als vil wasser als ayr  vnd mach ein dinnen taig daraus  dinner dann ein streiblen taig  vnd thue in in ain seck= lin  vnd leg in in ain siedigen hafen mit wasser vnd lass sieden  vnnd wann er ein gutte halbe viertl stund gesotten hatt so thue das secklin heraus  vnd greiff mit ainem finger darein  wann der finger dar inn stecken mag  so thue in aus dem secklin vnd schneid in wie man aber ab ainer semel schneidt  in der mitt voneinander  vnd in ain kiels schmaltz  ruer die pfannen vast wol  so kleubt es fein auff  vnd bach sie gemach  vnd mach ein sack der oben weitt sey  vnnd vnden eng  vnd stilb den sack auff  vnd bach sy ge= mach vnd thues also gantz heraus 
 morser kuechlen zubachen so nimb die ayr  vnd geuß ein kalts wasser daruber  vnd nimb die ayr vnd heb sy vber ein warms wasser  das sie warm beleiben  doch das sie nit ersticken  darnach so thue ein wasser  vber vnd saltz vnd schmaltz  vnd lass sieden wie ein suppen  vnd nimb ein guts mel  vnd see es darein  vnd ruers mit dem loffelstil vmb  vnd setz es dann bald ob dem feur  vnd zertreib die knollen vast wol  thue es dann wider vber das feur  vnd trucknes wol ab  ob dem feur vnd kers offt vmb  vnd wann du in wol getrucknet hast  so setz in herab  vnd thue in in ain ander pfannen  vnd schlag ayr darein ains nach dem andern  vnd treibs vmb biss der taig glatt wirtt  vnnd wann du die ayr darin wilt schlagen  so wesch sy wol ab  vnd das das wasser nit in den taig tropffnet weder ab den henden noch ab den ayren  vnnd mach den taig fast glatt  zech wie ain wax  vnd mach in nit zudinn  wenn du in ein wilt legen  so naig die pfannen mit dem taig  vnd wenn der taig ein wenig ring ist  so ist er recht an der sterckin  so leg in mit ainem  eysin loffell in ain kiels schmaltz  vnnd bach sie fein langsam  vnnd wenn sy auffklieben so ker sy vmb auf die klufft  es werden sonnst zway daraus  nimb den taig als gross als ein hennen ay vnd leg in in die pfannen 
 brietten kiechlen zubachen nim ain siedigs haiss wasser  saltz vnndt schmaltz wie ein suppen  vnd thue ein mel in ein schussell  vnd geuss dasselbig wasser daran  vnd ruer es fast wol an  vnd mach in glatt  vnd brue in wol starck ab  vnd nimb ein ay  vnd legs in ain warm wasser  das sy warm werden  schlag allweg zway ayr darein biss er recht wirtt  ruer den taig fast  vnd mach in als dinn  als ein dinns kinds muess  thue den taig auff ein teller vnd setz feine kuechlen in ein haiss schmaltz  mit einem kl kuehlen eysen oder mit ainer hausscher 
 honerderm zubachen  nimb mel souil du machen wilt  das sy gutt seyen  vnd machs mit einem  kalten wasser an  das der taig ein wenig dinner sey  dann ein streiblen taig  vnd rest in wol ab  das er wol trucken sey  vnd mach in darnach mit ayren ring vnd glatt  vnd thue in darnach auf ein teller  vnd legs in ain haiss schmaltz bachs resch herab  leg die ayr in ein warm wasser 
 honerderm zubachen  so mach den taig wie zu den brietten kuechlen  mach in aber dinner  das er durch das trachterlin kund geen  dar= nach thue ein schmaltz in ainer pfan= nen vber  vnd lass haiss werden  vnd thue den taig in ain trachterlin  da das klain fingerlin dardurch gath  vnd so es ring weiss zway oder dreymal in der pfannen rumb ist  so nimb 2 scheifelen kers mit vmb  vnnd nimbs mit heraus 
 schneballen oder nestell zubachen  so mach den taig wie zu den hasenor= len  vnd walglen bletz daraus  als brait als ain teller  vnd schneid 8 oder 10 schnitz  nach der leng in ain blatz  darnach du sie gross wilt haben  vnnd hebs dann mit ainer spindel auff  allweg ains auff vnd ains nider vnnd leg es inn ein warm schmaltz bachs resch herab das sy nit braun werden  so send sy recht etc 
 guet keß krapffen zubachen nimb zway ayr  so machstu 15 krapffen dar= aus vnnd nimb ain wenig milch  vnnd thue ein saffran darein  vnnd thue dar= nach milch vnnd ayr zusamen  vnd mach ein taig daraus  vnnd will sy aus  vnnd walgles dinn  vnnd saltz nit  vnd nim 8 ayr reib ein kess vnd brot  vnd nimb brot zway thail  vnnd kess ein theil  vnnd ruer die 8 ayr  vnnd saltz ein wenig vnnd thues darnach in den gewalgleten taig  vnnd schneid sy mit ainem red= lin  vnd bachs darnach in ainem schmaltz ruer sy imer dar vmb  das nit verbrin= nen 
 mandel krapffen zubachen nimb mandel souil du machen wilt  stoss sy klain  vnd stoss zucker darein  vnd geuss ain rosen wasser darein  vnd mach den taig wieuor  vnd walg=  len in vil  vnnd mach den mandel darein vnnd schneid es mit ainem scharpffen messer  oder redlin  vnnd bachs fein langsam  vnnd nit haiss 
 ein gefess vmb den dortten zumachen nim den taig mach in wie ein hasen= orlen taig  vnd will in aus  vnnd walglen in auf das aller dinnest  vnd legs darnach 10 od 12 mal vber ein= ander vnnd schneids auf das aller klai= nest  vnnd thue ein schmaltz in ain pfendlin vber das feur  vnnd zettlen das geschnitten ain wenig darein vnd trucks wol zusamen  mit ainem loffell  bachs resch herab das sie nit braun werden  vnnd legs vmb ein dortten 
 ein mandaten model bachas  nim ayr souil du wilt klopff sie wol vnnd thue ein wenig wein darein  darnach so ruer ein semel mel dar= ein  vnnd lass durch ein suppenseihelin lauffen das es fein glatt werd  vnd mach in nit dick  dann er muss zu den gossnen modeln dinner sein dann zu den tuncken  vnd gilb den taig  dar=  nach thue ein schmaltz in ainer pfannen vber vnnd lass haiss werden  vnnd leg den model darein  das er haiss werd  vnnd geuss den taig daruber ab  oder tunckh in ein  vnnd truckne in bey dem feur ab  vnnd thue in in das schmaltz vnnd bach in resch herab  das er nit braun werd  vnnd truckne den model vor an eim saubern hader  eche du in eindunckest etc 
 weissen streiblen zubachen nim das weiss von den ayren  thue den dottor dauon  vnnd nimb ein leffell vol wasser  vnd mel  vnnd ruers wol vndereinander  vnd mach es glatt  vnnd thue ein zucker in den taig  das es wol siess sey  mach in dicker dann ein streib= len taig  vnnd rier in fast wol  vnnd nimb ein hafelin  vnd mach 8 oder 10 locher darein die vngeuerlich ein solliche  weittin haben  vnnd sees in das haiss schmaltz  vnd mach lang strich  als weit die pfannen ist  sees dinn ein  mach ein scheifelin  das drey finger brait sey  das scheifelin muss gebogen sein  das man das bachas daruber biegen kind  vnd kerss mit vmb  vnnd nems mit heraus  vnd wann du es ausnimbst so greiff mit der hand auf das bachas  vnnd beug es vber das scheifelin das es schier gar zusamen gang  vnd setz es  auff ein bret ains nach dem andern  vnnd wann das schmaltz zuhaiss ist  so setz herab vff den herd  das nit braun werd  vnnd setz dann allweg zwo gegeneinander in ein schussell mach es in die hoch wie ein zucker huett 
 morscher kuechlen zubachen nimb ein quertlin wasser vnnd seuds thue ein wenig schmaltz darein  vnd seuds in einer pfannen  vnd wans seudt so ruer ein mel darein  vnd truckne in wol ab  auf dem feur  vnd thue in in ain morser  vnd stoss in mit ayrn ab  bis er wirtt wie ein brieten kiechlen taig  darnach leg in mit einem loffell in ein haiss schmaltz  vnd lass langsam bachen 
 ein spritzen bachas zubachen nim ein milch in ein pfannen  thues vber das feur  thue ein wenig schmaltz darein  vnd lass sieden  vnd ruer ein mel darein vnd mach in wol trucken  wie ein brietten kuechlen taig  vnd mach in darnach mit ay= ren an  vnnd mach in starck  thue in dar= nach in die spritzen  vnd trucks in ein schmaltz  das nit haiss sey  rittlen die pfannen vnd lass bachen etc 
  wiltu rafioli machen so nimb zway ayr  vnd ein siedigs wasser vnd ein schon mel  mach ein taig daraus souil du machen wilt  will in wol vnd mach bletz daraus  nimb ein innber zucker vnd rorlen see es auff den blatz  vnd leg darnach ein marck von einem oxen darauff  vnd see das obgemelt wider darauff  vnd bachs in einer dortten pfannen  vnnd wann sie schier ge= bachen seind  so bestreichs mit dem gelben vom ay so ist es recht  sie seind bald bachen  schneids wie die krapffen 
 wafolen zubachen  nim 12 ayr klopff sy wol  vnnd ein halbe mass siedige milch  vnnd ein schussell mit gelassen potter vngesaltzen  thues als vndereinander darnach thue ein loffell vol heffen darein  vnnd ein schonmel ruers wol durcheinander  setz auff den ofen vnnd lass auffgeen  bachs darnach mit einem wafel eysen 
 kaiserisch stritzell zubachen nimb ein kalt wasser  vnd ruer ein gutt mel darein wie ein dicker streiblen taig  darnach so nimb ein wenig schmaltz in ein pfannen vnd streich den taig ins schmaltz  so es warm ist  vnd truckne den taig ab  ob ainer glutt  vast wol  darnach thue den taig in ein schussell vnnd treib in wol mit ayren ab  bis er als dick wirtt als gar ein dicker taig  wie zu den brieten kuechlen  darnach so lass in ston als lanng du wilt  ein stund oder drey  es schat dem taig nichts  vnnd so du bachen wilt  so schlag ein gutten leffel vol heraus  auff ein zinn teller  vnnd nimb ein hackmesser  vnd duncks ins schmaltz  vnd schneid als lanng stritzell  wie lang du sy haben wilt  vnd das schmaltz soll nit haiss sein  vnnd bachs nun auff einer glutt  vnnd geuss stetigs mit einem eysin loffell schmaltz auff die stritzell so klieben sy fein auff  stoss die ayr in eim morser darein 
 ein ackerman zumachen item nimb trockenwurtz oder gelb gilgen wurtz  die da wachsen in den weihern  die rot an der wurtz seind  vnd scholl sy schon das kain schwartz daran bleib  vnd schneid sy dann vber zwerch  als dinn als ein kreutzer  vnd thue dann die geschnitten wurtz  in ein messin pfannen  vnd das die wurtz drey vierdung ratlich hab  vnnd geuss ein mass gutten roten wein  daran nach dem boesten  vnd lass sie sieden als lanng biss der wein gar einseudt  vnd thue sy dann aus der pfannen  in ein mor= ser  vnnd stoss sie nit zuklain  vnd nimb in die drey vierdung wurtz  zwu mass klerten zucker das ist vier pfund rohen zucker ehe man klert  vnd thue die drey vierdung wurtz in den klerten zucker  vnnd seud sie anein= ander ein halben viertel stund lang  vnd nimb ein vierdung den bosten imber der ge= sechelt sey  vnd schneid den auff das aller dinnest so du kanst  item mer nimb 1 lot gutten zimerrorlach  3 quint parisskorner  3 quint langenpfeffer  3 quint galgant  quint muscatnuss 3 quint muscatpluet  3 quint negelen  3 quint cardamo= mi  3 quint kobeblach  die stoss alle klain zu pul= uer die obgemelten gewurtz allen thue vnder den klerten zucker  vnnd vnder die wurtz vnd ruer es wol vndereinander  lass sieden als lang ein hort bar ayr  vnd thue es in ein glasierts geschirr  so ist es gemacht 
 ein gebachen imber zumachen so nimmb 1 pfund zucker vnd thue ein quert= len wasser daran  vnd lass es wol sieden  zwerch  legs auff ein bret nacheinander  thuss auff ein warmen ofen ein tag vnd ein nacht  das es fein abtruckne  vnd hertt werd  so ist es dann gemacht 
          
