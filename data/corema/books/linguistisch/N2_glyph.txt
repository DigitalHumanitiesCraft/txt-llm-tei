   wil du guten met siden so nim drew tayl wasser vnd ain tayl hoenig vnd las es wol siden vnd wann es wol gesoten ist so nym dann czway viertail oder mer all dar nach du met seust vnd trag das in ein stuben vnd seczt es ? hinder den ofen vnd la es sten pis es ein hewbel gebingt daz haist dan ein tampfel dar nach tue hopfen in den andern hefen vnd laz dan wol siden vnd rur albeg dar gar vast vnd chum nicht dauon oder der met prun an vnd wuerd prvnssen vnd wann er wol gesoten ist so tue in inein vas vnd geus dann das tampfl hin in vnd lazz dann durch ein ander arbayten item czu der varb nim lauttern saym vnd seud den gar wol vnd ruer den auch albeg dar mit einem holcz vnd wenn dy varb wol gesoten ist so versuch sy nim ein pret lein vnd trapf sy dar auf stent dy tropfen vnd sind hert so ist sy gut vnd wenn sy schonn vnd rot ist so geus sy also haisse in den met vnd la in dann sten acht tag oder vierczehen so hastu gueten met
    wiltu eyn huen siden in eyme kodrolf  der vnden weit ist  vnd oben  eyn engen hals hat  zo nym das huen  vnd woerge is  vnd bloze is of vnd pflocke is sewberlich das dy hawt nicht reisse  vnd sneide is vorne an deme bawche of  vnd loeze das fleisch ab  vmmevndvem  bis an dy floegel vnd an dy gelenke in den beynen  vnder den dyen  vnd sewt das fleisch wol  vnd hacke is mit eyern  vnd petersilgen  vnd tu den dy hawt von deme huene yn das glas  alzo gancz wen sy weder vor czu ist genehet  vnd loz das hawpt hy ausen  vnd velle sy denne yn dem glaze mit deme gehacken fleische von dem hune  ader mit dem voelsal  das do von gemacht ist  vnd gews denne wasser dor yn  ader iewche czu deme hune  vnd las is denne wol irwarmen vnd siden yn eyme toppe mit wasser  alzo das  daz wasser nicht oben yn das glas ge czu deme hune
  wiltu geverbete huener machen  wy du wilt  zo nym eyn ey vnd bestreich is wol mit leyn oel vnd loz is wol trucken an der zonnen vnd streich denne waze varbe du wilt an das ey  vnd loz is aber trucken  vnd leg das ey vnder eyne henne  das sy is aus bruete mi ander eyern  zo wirt das hun denne gestalt noch der varben
  mache eyn tyer von papyer  vnd mele das wy du wilt  vnd tu eynen frosch oder grille dor yn vnd halt eyn licht vor das papyer  zo schreit der frosch doryne  v  ader  tu eyn frosch yn eyn loch an eyner want  vnd mole eyn tier of eyn papyer vnd kleybe is vor das loch  vnd halt eyn licht doran  ut supra  stich eyn hun durch syn gehirne  vnd czu reib eyn crawt daz heist hurses czunge  vnd schoecz im yn dy wunde  zo wirt is weder gesunt     wiltu milch broten an eyme spisse  zo tu czum erste dy milch yn eyn toppelyn  vnd sla eyn ader czwey doryn vnd tu eyn wennig mel dorczu  vnd henge is yn den andern top  der vol sidende wassers sey pey eynem fewer  vnd laz ich sichs alzo coaguluem dornoch czu sla das toeppelyn von der milch vnd stoz dy milch an eynen spis  vnd sprenge sy mit guten gewoertzten eyern  ader sneit dy milch czu stoecken  vnd lege sy of eynen rost 
  wiltu eynen petterstroeczel broten an eym spisse zo stoz in an den spis vnd lege in czu dem fewer  vnd wende in endelich vmme  vnd bestrewe in vmevndvme mit mele  vnd tu in nicht czu heis 
             wiltu secherley yn eyn lang glas giessen das sich eyns nicht vnder daz ander mische so nym czum ersten milch  wen daz ist ain aller swersten  vnd dy yn das glas  vnd mache denne eyne dunne scheibe von holcz vnd tu dy yn das glas of  dy milch dornoch nym denne eyn kleyn trichter  vnd tu yn dy roere eyn halm ader eyn kleyn hoelczlyn vnd gewz denne durch den trichter bier of dy scheibe  das is kleyne vnd melich an dem hoelczel nider ge  dornoch gewz wasser of das bier? dornoch roten weyn  dornoch mete  dornoch czu oeberst leynoel  zo weicht als dy scheibe mit itzlichem tranke of
  item winterczeit las eyn trank  gevrisen noch dem andern  vnd miteynnander wider tawen  et idem valet
  eyn quittemus ader eyn confect  mache alzo  sewt dy quitten yn irem brodem yn eynem toppe do eyn ander oberstoeuze  donach schele sy wol vnd tu dy kerne aus vnd stos sy in eynem moerser  vnd tu woercze darczu  yngeber  ne= geleyn  pariskoerner vnd honik  vnd sewt sy yn eym newen toppe  der mit honik gesmert sy  vnd sewt sy zo lange bis sy swarcz werden vnd dicke  vnd sneide sy wy du wilt etc 
    wiltu machen  das petersilge vor den lewten czusehende wachse  in eyner stunde  so nym petersilien somen vnd lege in yn gebran= ten weyn  vnd loz in dorynne legen eyne gute weyle  dor zo nym den zomen vnd strewe in of truege fuechte erde  dy geyl sey  vnd cleyne  gereden  zo wechset zi gar schire czu sehende   ader nym petersilien zamen vnd tu den er in guten starken essik  vnd loz in dorynne legen eynen tag vnd ryne nacht  wen das nue geschiet  zo nym denne chaw vnd asche vnd menge das vndereynnander  das is nicht czu dicke  noch czu duenne werde  vnd nym denne den zomen vnd strewe ader zehe in of das gemenge von den chalwe vnd der aschen  vnd nym denne andere warme asche  vnd strewe sy dorof  et videbis   ader nym bonstengel vnd bruee sy czu aschen  vnd nym denne petrisilgen zomen vnd lege in yn guten starken weyn  vnd loz in dorynne legen vier tag vnd vier nacht  ader lenger  is der weyn nicht stark genuk  vnd nym denne den be zomen aus dem weyne vnd loz in trucken werden  vnd nym denne trucken erde dy gar  cleyn sy  vnd gereden durch eyn tuch  vnd nym denne dez selben ert= richz czweyteyl vnd der vorgenanten aschen eyn teyl  vnd tu is mit eynander alzo gemengt  in eyne schuessel vnd strew denne den petersilien zomen dorof  vnd besprenge is denne mit law= term regen wasser  vnd decke denne eyn mantel doroeber eyn cleyne weyle  vnd heb in denne off zo siestu schoene petercilien gewachzen voer dir etc 
   aber nym kerbes zomen ader pfeben zomen vnd lege in yn menschen blut vnd loz in dorynne legen an der zonnen  vij  tage  dornoch nym sy her aus vnd tu is yn eyn butel ader taschen  vnd nym denne geile veiste erden vnd trucken sy  vnd czu reis sy gar kleyne  vnd tu sy auch in eyn tuechel  wen du denne wilt  zo schot das puluer of dy erden
         wiltu kochen drey gerichte in eyme toppe das daz eyne nicht gesalczen werde  daz an= der czu moze  daz dritte alczu sere  daz erste sal seyn eyer  das ander fleisch  daz dritte krebs 
  das keyne kese vawlen  zo tu doryn krawzenmincze  etc  
  wiltu czwey eyer siden in eynem toppe  daz das eyne ro bleybe vnd das ander gezoten zo s lege daz eyne ey in den top vnd schoe= te asche genuk dorof  vnd lege das ander of dy asche in den top vnd tu wasser doreyn vnd setze is czu dez fewer  zo bleibt das erste ro  vnd daz ander daz aber wert gezoten 
  wiltu eyer siden bey ader mit kaldem wasser vil e denne bey fewer  zo nym vngeleschte kalt steyne  vnd tu dy in eynen top vnd lege dy eyer och dorczu  vnd gewz kalt wasser in den top zo werden si siden  vnd eyer in vnge= leschten kalk gelegt dy werden in kurczer stunt gel
                     wiltu eyn  ey als gros machen als eyn hawp ader bozekawle  so  nym czwenczik ader dreissik eyer  vnd czu sla das weiz von den eyern sunderlich vnd dy toeter auch sunderlich  vnd nym denne eyne bloze  vnd gews das weisse vor doreyn  dornoch dy toeter   vnd bynt denne dy bloze wol czu  vnd tu dy in eynen top  der vol sidende wasser sey  bey eynem fewer  vnd das daz wasser oeber dy bloze ge vnd decke den top wol czu  das keyn brodem her= aus ge  vnd los is alzo siden  dornoch nym dy bloze heraus  vnd tu sy ap  vnd sneit denne daz ey of  zo ist mitten der l toter komen  vnd vmme= vndvem das weisse  wen der toter flewt dy hitcze  vnd helt sich in dy mitte  als hastu eyn gut ey
  dornoch aber oben eyn wennig weisses  doch daz dy blose nicht gar vol sey  zi czureist anders  auch magstu dy toter vor eyn wennig czu druecken vnd henge sy eynen tag yn eyne ander bloze daz sy sich coaguliren  vnd tu sy denne in dy bloze czu dem weissen ut supra
  wiltu denne dem ey eyne schale machen zo czu stos dy eyer= schalen vnd temperir sy mi oele vnd mi kreyden vnd bestreich auswennik dy bloze mete etc  auch wen das ey czu dem ersten eyn wennig be= haisset  zo stich mit eyme griffel ader nodel doreyn daz der brodem aus ge vnd daz si nicht zerreisse
  
