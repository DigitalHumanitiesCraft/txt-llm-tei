   itemem daz xxvj so du wilt ein guoten sueßen eiger kuochen machen so nim sueß opfel vnd hak die wol vnd grett sy wol vnd tun dan ein schußlen vol hung dor jn vnd loß jn den ouch dor jnn sa sieden vnd nim denn iiij eiger oder me vnd klopf sy wol vnd tuon die opfel dor jn vnd wurczen vnd solt heißen anken hon by dem fvr jn einer pfannen vnd schutt eß dann dor jn vnd wenn er ein wil gebecht daz du getruwest daz er niemi brech so ker jn vmb vnd dor noch alli mol ker jn vmb vnd snid jn nit die wil er warm ist er bricht dir
  item daz xxvij so du wilt w mu? munch machen so tun den opffeln als do obnen geschriben vnd loß su kalt werden vnd tun denn wurczen vnd saffret dor jn vnd snid peterli großlecht ouch dor jn vnd nim eiger vnd sid die hert vnd hack daz gel kleiner kleiner denn daz wiß vnd rier eß den jn die opfel wenn deß muoßes bi ij schußlen vol ist so eß gegrett wirt so be darfft du 1 2 schußlen mit hung doch nit vol vnd viiij eiger dor jn vnd xiij zuo den kutten vnd die soltu vast wol klopfen vnd ein klein pfennli vber daz fvr haben vnd den mit heiß ankenrecht wol netzen vnd wider dor vß tuon vnd den ein eß leffel vol eiger dor jn schitten vnd behenglich zering vmb fur schwencken so eß den gebecht so ist eß ein much kut
  item daz xxviij so du wilt j fladen machen so nim 4 libra ziger gar bloß item 16 eiger 1 2 libra vngelutertretten anken vnd jn den boden 3 eiger vnd j stuckli anken als groß als ein ey
 item daz xxix anno domini 1464 do brucht man also
 item zu dem kek 190 eiger
 item daz xxx den swestren vf dem graben 3 schußlen gemuez
 item den swestren jn der augustiner gassen 2
 item daz xxxj am suntag dem bruoter j moß wins
 item daz xxxij am mentag muoß ze kochen 2 schußlen gerste
 item am zinstag vnd am samstag 2 mit weissen
 item am mittwochen vnd fritag 3 mit groß mit growen erpsen
 item item daz xxxiij 6 schusßlen vol mit wiser erpsen 3 groß mit linsi
 item daz xxxiiij daz grost gewicht jm keßhuß tuot 26 libra item daz nechst dor noch als grost tuot 13 libra
  item daz xxxv 26 kabus kopff ist j fierling vnd git manß vmb 7 oder pfennig
 item 2 fr daz xxxvj 2 fiertel winß ist j som j 8 fiertel ein omi
  item daz xxxvij wiltu ein gebachen huon machen su eß vnd zerleg es jn 6 teil vnd nim v 6 vj eiger vnd schlach su jn ein kerlin dor jn sol ein schußel vol mel sin vnd ruer eß eiß noch dem andren dor jn doch daz eß nit zedick ? werd von dem mel vnd tuon den die fiertel dor jn vnd dan so bach su item zuo der brugy so nim lepkuochen ein stuk vnd rib den vnd vnd tuo den windor vnder vnd strichs durch ein pffeffer tuoch vnd tuon gesottenen win ouch so vil dor vnder vnd guoti wurtzen vnd tuon eß jn hafen vnd loß ein guoten wal dor vber gan vnd schitt denn dye brigi vber daz huon ge bachen huon
  item daz xxxviij so du wilt ein meigen muoß machen so nim guoti milch bi drin schußlen vol vnd er well die vnd schlach 6 eiger dor jn vnd sich sy den durch ein sibli vnd daz dickest daz jm sibli blipt daz tuon jn ein großlech kar vnd snetz bald ein groß bellili vnge lutretten anken dor jn die wil eß warm ist vnd rier eß an der kuli also lang vncz eß gestet vnd sich lot teilen
  item daz xxxviiij so du wilt ein jung gumpestli machen von jungem bineschtz oder von jungem mangolt also daz du 2 kerli vol megest gemachen do 4 oder ij guoter schußlen vol jn gangen so nim ein karbi vol krutz als der geuglernun korb ist vnd reinge daz sufer vnd tuo vor wasßer vber daz eß heiß si so du daz krut dor jn tuost vnd loß eß ein wenig sieden daz die wurtzeli weich werden vnd heb eß den ab vnd loß den brunnen dor vber lauffen vnd loß eß er trieffen vnd ball eß dann vß vnd loß eß kalten vnd zerleg eß denn vnd wenn du ein leggy krut geleist so saltz sy denn vnd bespreng sy ein wenig mit saltz vnd denn mit gestossenem mattkumich vnd mit gestossenem senff vnd loß eß ston item zuo der brich bruegi so nim i1 2 schusßel vol hungs vnd 2 mit guotem win vnd ein guot schuß len vol essich vnd rier eß vnder ein ander vnd tuon wurtzen vnd saffret ouch dor jn vnd loß eß also mit einander recht wol erwallen vnd so eß kalt wirt so schitt eß vber daz krut vnd 2 pfennwert mandel kernen tuon ouch vnder daz krutt
  item daz xl zuo einer biren lattwerchen nim jj moß daz sint viij pfunt ein moß bonen ist ii1 2 pfunt item j moß hung wol gemessen item ij lot wurtzen 1 2 moß rosen
 item daz xlj so du wilt ein roten gumbest machen so nim die ruoben vnd sid su jn einem kessel vntz daz si sich loend schollen die hut ab vnd so schell si denn vnd loß su kalt werden vnd nim den hung vnd schum jn vnd tuon den essich dor jn den dritteil vnd loß eß vnder ein nander sieden vnd kalt werden vnd leg die ruoben ein leki vnd saltz sy dan ein wenig vnd nim den senff samen vnd stoß jn ein wenig vnd mattkumich ouch also vnd seg jeglichs ein wenig dor vber vntz daz daz butchli fol wirt vnd schutt den die bruegi dor vber vnd beswer eß den ettwer mit vnd bedek eß wol etc  nim halb hung vnd halb essig
 item daz xlij jm lxxxvij jor item wenn jr keck wend machen so nemen iij libra fisch clxxx eiger vnd xv libra fleisch
  item daz xliij zuo x fladen sol man l lbn ziger nemen oder me ein wenig item zuo dem bodemen xx eiger v stuckli anken item cc hunder eiger jn daz muoß vnd v libra anken der erst vß gestossen ist j schußlen vol milren jn fladen vnd j wenig saltz vnnd mutschellen  in dem jor do man zolt m cccc lxxxvijj a do woren vnser nit me den xvij frowen do bruchten wir vij fladen den frowen vnd dem gesint vnd den herren vnd zwein pfrundnern vnd wil man uth verschenken so mach item man sol allen gedingten gesind jeglichem ein stuk fladen gen vnd j schußel mit keckt vnd ij eiger item jnn ein jeglichs huß jm dorf ein schußlen mit heckt won wenn man nit keckt git der fronet nit j dem vogt j stuk fladen vnd keckt vnd iij eiger den millrn jeglichem iij eiger fladen vnd kek
 item daz xliiij die do vmb den bon gend den git man iij leib brot jn ein suppen vnd dem vogt zwei wissi vnd iiij ruken rukin leib vnd xij eiger jn zwen eiger kuochen
  item daz xlv die do luten jn der pfingst wuchen denen git man j suppen vnd iiij eiger dor vf item daz xlvj die die schiben tragen denen git man i leib brot vnd iij wissi brot dor vff vnd ein suppem vnd x eiger truff 1 2 keß
  item daz xlvij wen du wilt ein hirtzen kopff oder ein rech kopf zuo einem vor essen machen so setz eß zuo als suß wilpreht halb win vnd halb wasser vnd wenn eß schier gesotten ist so tuon 1 2 lot negili dor in oder j quinsit dor noch der kopf gloß oder klein ist so wirt daz brugli gar wol gesmackt hack vnd schitt su mit der brigi in die blatten so ist eß ein herren essen
 item daz xlviij vf sant martis tag oder oben so sol man gen iiij libra fleisch durch gott vnd durch sant martiß tag willen fvr daz sih vich
 item daz xlix vf felicis et audacti so git man aller leig gemuez ein guot schußlen vol vnd ein schußlen mit gebachen saltz
  item daz l wen man j ferli metzget so sol man die vordren hamen saltzen vnd die hindren kochen
 item daz lj wen eß iij liechter sind so git man zum tor vj eiger iij stuk keß in der vasten all fritag iij haring
 item daz lij wenn man ein kind anleit so muoß man iij moß hung hang anken han vnd c eiger oder me zuo kuechlinen vnd fvr ij schilling muttschellen zuo dem muoß vnd ij lot saffret vnd tresit
 
