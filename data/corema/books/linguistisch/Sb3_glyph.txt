               hye hebt sich an ein puch eins durichleichtigen maister genant anthimius vnd ist ein graf gewesen  der das puch einem chunig von frankchreich genant dyetreich gesant hat wie man sich sull haben oder halden mit essen ich han gemainchleich ew in dem puch verschriben das der gesunt vast daran stet  das man das essen recht be= raitte  wan so macht es gute daeung ist aber di speis nicht wol geson gesoten vnd beraitt  so chumpt vil siechtumbs da von dem magen vnd dem pa?ch pauch vnd heben sich vil groben fawchten vnd gaymen vnd get der tunst in das haupp vnd wird dem magen we vnd dy augen werdent tunkchel vnd chumpt vndae da davon ist aber das di speis wol beraittet wirt so wirt guete vnd susse daeung vnd gute faucht  dem leyb  da von chumpt gesunt vnd wer des pflag der bedorft nicht erczney auch sol man nicht mer trinkchen dan czw der speis gehoret wer aber mer trunkch der cheldet seinen magen vnd chrenkcht in  da von chumpt der tod  vnd nym ein ebenpild an dem chalich  wenn man den maslich ge begeusst so wirt gut marter daraus  vber geust man in aber so wirt er czw nichte  also sol man auch masleich trinkchen czw dem essen nu wie mugen di in den raisen des gewarten wann si sein nicht weilhaben  vnd weleiben doch offt gesunt die sullen des den minst essennner essen vnd sunderleich wer reitt der soll wenig trinkchen nu war vmb ist danne das etleich lawt essen vngesotens fleisch vnd plutigs vnd beleiben doch gesund dy arbaitten es von in  oder pein sich bey dem fewr oder wider tun es mit erczney  oder habnt habent benig cze essen vnd sind hungrig so verczert es di natur alles vnd beleiben gesund de pane dw sollt essen weissprot das wol geurhabt sey vnd wol gepachen  vnd habst dw sein stat so is alleich new gepachens  wann was nicht wal ist aufgangen das tut dir we
 von dem fleisch dein fleisch sey ochsein vnd vnd wal geschovmpt vnd mit guter prue vnd geus ein wenig esseich dar an vnd ein czwibal  vnd ein wenig palay vnd wurcz di haist epeich oder fenichlwurcz vnd sewd ein hori vnd tue so vill honig dar czwe sam dy prue halbe sey  oder dar nach dw es susses haben wild  vnd also sewd es mit einem clainen fewr  vnd reib den hafen alleich vmb vnd nym dann pfeffer stupp vnd speik vnd tosten  vnd nagel das mach alles  czw stupp vnd misch das mit ein wenig weins vnd geus es in den hafen  vnd ruer es wol  deine hefen sullen erden sein
 v saeffen vleisch ist alleich gut czessen in seiner prue vnd das sol man ferr von dew dem fewer seczen  wenn seczt man es nahen czw dem print es an vnd beleibt inwendig vngesoten vnd wan man schaffen vleisch pratett so sol das ainczigen man salcz mischen mit wein vnd sol das ainczigen darauf trawffen mit einer federn
 lamplein vleisch vnd chiczleins lampple= in vleisch ist albeg vnd chiczlein vleisch ist albeg gut ge= pratens oder gesotens in sein selbers prue
 carnes ceruine hierschein vleisch ist nicht alleich gut czw essen wen es ist von natur fiebrig nur selden ist es czw essen vnd gesotens mit guter specerey vnd nymmer gepratens nur selden vnd das es newe sey
 hintten vleisch vndre heins hintteins vleisch ist pesser denn hirscheins vnd auch das rehein ist pesser vnd ist czw praten vnd czw sieden dw solt es aber nur essen gesotens vnd das es wewe sey
 decaprinis gaissen vleisch ye newer ye pesser vnd ist gut czw praten vnd czw sieden man sol es aber ferr von dem fewr seczen recht sam scheffein vleisch
 haymisch sweinein vleisch sweynein vleisch ye newer ye pesser vnd ye pesser czw verdaeen vnd dar vmb di lend sind gut cze praten vnd also sol man si praten vnd also sol man si machen nym salcz abgemacht mit wasser vnd das sol man mit einer federn darawf trawffen di weil man sy pratt vnd wann man si isset ob si danne herrt sind das ist dester pesser vnd man sol si nicht spikchenn
 di iungen farel di spensaw sind gut in prue oder gepraten vnd das man si icht verprenn oder seud si in einem hefen mit czwain tail honiges vnd mit ainem tail essichs
 puffel  vleisch wann es iunckch ist das seud vnd lust sein dich so prat es du solt es aber ferr von dem fewer haben
 gedigens chuevleisch ist nicht gesund des solt du nicht essen dich twing dann not wan das salcz czewcht di faw= cht dar aus vnd ist nicht gut czw chochen
 speckch spekch wenn man den praeet vnd da di vaist von chu= mpt so ist er gifft aber gesoten ist er pesser vnd ist gut czw stuellen vnd daeet wol aber man sol in wol syeden vnd garleich ob es pachen spekch ist aber di swarten sol man nicht essen geroessten spek sol man nicht essen der schadet vast vnd mich wundert das ettlich lawt rochen speck essen vnd ist in ein erczney wen si weren ynwendig in allen irem gedaremen gesund vnd vertreibt in di pawch wurm auch roher spek hailet wunden awswendig also tut er auch inwendig vnd dar vmb nuczen in di arczt czw pflaster vnd czw salben das tuen di franczoisen aller maist
  hasen vleisch ist gut ob es newe ist das is mit honig vnd mit pfeffer vnd mit nagel vnd mit choft vnd mit speikch vnd hesein vlfleisch ist gut fur den roten siechtumb vnd nym des hasen gall vnd misch dy mit pfeffer vnd gibs dem siechen
 von dem pier pier vnd med sind gut wenn si wol sind gesoten wann pier ist rechtes gerstein wasser vnd med ist gesund der vil hoeniges hat vnd wol gesoten ist
 von den nyeren der sweinen sol man nicht essen noch von chainem tyer wamppen fleckch rindrein mag man wol essen gesoten aber nicht gepraten iunger chalben wamppen mag man wol essen
 von vogelen vogel mag man wol essen vasand vnd gens das vader tail vnd nicht das hinder doch di weysses vleisch hieten das war mer fugleich
 galine huener dy vaist sind di sind wol czw essen man sol si aber czwen tag vor burgen vnd in den federn lassen hangen  also sol man auch den gensen tuen vnd sol si vor prutten vnd dar nach sieden erst pra= ten vnd chrankch lawt sullen nur das voder tail essen
  wildes gefugel veld gefugel sind gurtel tauben si sind schedleich czw essen da wirt geren das vie fieber von vnd der rot siechtumb wann si essen gar gern schiebwurcz vnd di pringt den siechtumb sam dy staren di essen gern ein chrawt haisst cicuta czw tawsch chelbercheren vnd da von wer staren wil essen vil ist der mocht vill wol wamwi= czig werden
 wer pfaben wil essen der sol si wurgen sex tag vor vnd lass si in den federn hangen di sol man sieden sam di gens in czwain hafen wol ver macht vnd also praten mit pfeffer
 chranich sind poees czw essen di haben swarcz vleisch vnd das pringt gros sucht
 rebhuner sind gut vnd sun= derleich das voder tail gesotens vnd das gepain von den rebhu= nern sol man stossen vnd mit coriander sieden an salcz das sol der essen wer di rot rue hat der wirt gesunt
 wild tawben sind nicht gesund aber iung tawben vnd haymisch di? sind gut gepraten vnd gesoten garleich wann man si trauffet mit salcz vnd mit wasser
 sperkchen di in den mauren nyesten  di iungen sind gut
 maisen vnd anders clains gefugel das wa weiss gepraet hat das ist gut
 wild enten die iungen sind der es den vodern tail
 gestossen huner solt dw dunne machen vnd mer ayer dar an danne prue so ist es gesunder dw macht auch also gestozzen visch machen mit specerey vnd mit saffran  auer nicht mit ayern
 wer huner ayr wil essen der nem frische ayer und leg di in chalcz wasser vnd siede di ainczigen tut er in gachleich gachling czw hays so erhertt das weiss vnd weleibt vngesoten vnd huet dich vor hertten ayren dy sind vngesund gens  ayer sind fad schad di pesten ayer sind huener ayr
  von de vischen verhen  vnd persen vnd hecten sind gesund dar aus macht man gut vischmues  aber ha= wsen sind schad vnd garleich wann si ald sind vnd gesalczen visch haissen czw latein platenses vnd czw tawsch gassen visch di sind nucz gesunden vnd siechen di seudet man in salcz vnd in oll vnd di vertreiben alles fieber allaws frischem wasser vnd stainigem sind di pessern di sol man also machen czewch in di hawt ab vnd haw das vleisch chlaine vnd tue dar vnder specerey vnd full das hin wider indi hawt sam der wurst macht vnd pratt in dan an einem spisse
 lampreden sind schad gesunden vnd siechen wann si machen vil siechtumb vnd swarcz poeses plut all sn= ekken in dem mer oder in andern wassern sind gif= tig
 minczen pharren piessen czwifal sind gut in dem sumer choel vnd gabays in dem winnter lactuken also  new di sind guet
 item wegwart ist gut gesoten oder rawch gesunden oder siechen man sol sy derren an der sunen vnd also sol man sy essen
 rubsam ist gut mit salcz vnd mit oll sol man yn essen oder mit vleisch oder mit speck oder mit esseich
 honig ckrawt ist gut wol gesoten das treibt den harm so man es ist gero= stet so wirt es nucz
 pheffer chrawt mit coriander oder mit aneis oder mit pfarren sind gut gesoten an allem essen pfeffer chrawt
 churibis sind schad wann si sind chalter natur doch gesund lawt mugen si essen  doch gibt man si offt fur das fieber nym churibis seud si wol mit oll vnd mit salcz vnd gibs dem fiebrigen
  melon wann man di wol seudet mit sambt dem ynner= en vnd mit irem samen vnd ist nucz czw den nyeren
  piessen ist gut chraut den gesunden vnd den siechen wan si new sind
 chnoblich ist guet chalden lauten di einen chalden magen haben vnd ist auch gar gut czw lang= en raysen wer aber den gries hat der hut sich da vor
  czwifal sind fawcht aschlach ist pesser
 nun sag wir von czw mues das aus gersten wirt gersten mus vnd gerstwasser dew sind gesund fiebrigen mann macht auch von gersten ein guet dinkch das haist czw latein polenta vnd ist ein grosse erczney czw dem magen seud ger= sten in wein des is einen loffel vol das neret wol vnd ist gut fur den roten siechtumb man sol es nuecht oder czw mitter nacht
 pon sol man also gancz sieden in einer prue vnd mit ol oder mit salcz  sewd man si aber czw mues so sind si schad  czw mues
  cisern sol man also gancz sieden mit ol vnd mit salcz so sind si gar gesund cysern sind arbais rawch sol man si nicht essenn wann si plaen
 reisch sewd wol so ist er gesund fur di roten ruer vnd man sol in yn gaysmilich machen
 pfe= nich macht man auch also recht sam den reisch vnd hat di selber chrafft
 gaismilich czw den roten sieechtumb macht man also lesch dar inne gluend chisling vnd prokch dann prot dar in vnd seud es mit einander vnd mach ein mas is es dann
 lins seud mit esseich vnd mit coriander vnd mach ein mus daraus
 wer roch milich wil essen oder trinkchen der tue dar ein honig  oder wein oder med oder salcz so gerinnet di milich nicht ynnen in den lawten vnd schadet nicht  aber new gemolchen schadet si nicht vnd ist fur den trophen
 putter der new ist vnd nicht ge= salczen ist gesund sunderleich den glid suchtigen
 sawr milich ist nur den gesund wann si gerinnet nicht in= dem magen doch sol man ein wenig honigs dar in tuen
  chaes ist schad gesunden vnd siechen garleich czw der= lebern vnd czw der plasen wann da wirt der gries aus vnd der harmstuen
 suesser ch newer chaes der nicht ist gesalczen der ist gut den gesunden doch sol man in essen mit honig hutt dich vor gesotem chaes vnd vor geprotem der ist rechte gifft da wirt nur gries aus
  semel di sind nicht gesund aber wer di rot ruer hat sind si nucz man sol nemen semeln und prech di in gais= milich vnd ess das warms
 von opfelen chuten sind gut sunderleich czw der roten ruer di sneid vnd seud si in wasser oder prat si vnd is si dann
 sues opfel di wol sind czeitig di sind gesunt vnd sawr opfel schad
  sues pieren vnd czeitig sind gesund vnd sawer pieren schad
  cchriechen di suss vnd czeitig sind di sind nucz vnd pherisch vnd chersen weichselen vnd amrell spenling was des obs ist czeitig auff dem pawm worden das ist alles guet pricht man es aber vnczeitigs vnd halt es vncz es waich wirt so ist es schad
 peren fraga si sein haymisch oder wild di czeitig sind pringen nucz siechen vnd gesunden
  czeitig feigen sind gut 
 chesten czeitig vnd gesoten oder gepraten sind gut aber roch sind si schad 
 hasel nuss sind schad nur man conficir si dann
 mandel chern czeitig sind gut wann man si schelet
 ? tatel chern sind guet vnd nicht albeg wann si plaen vnd machen haupwe
 dur veigen sind gut czw der straukchen di sol man lang in= dem mund chewen aber man wirt da von haiser
  gedigen weinper sind gar gesund vnd guet 
 
