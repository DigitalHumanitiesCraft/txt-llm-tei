  item wie man kochen sol item wie mann ain ginz huenn in ainem kutraf glas so prue das huen schon vnd pegreyf es schon zbischen haut vnd fleisch vnd zeuch im dy haut ab also gancz pis an fus vnd schneid dy fus inbendig ab dy an der heut pleiben vnd mach ain clains stumpf holczlein vnd plos in dy haut  wan sy dan zw prochen sey da ne sy zw vnd vnd nimm dan vnd stoß aim fus in das glas vnd darnach den andren  vnd nimm das stumpf holczlein vnd stos der heut ye ain wenig hin ein  wan du dan haut hin eingestost pis an den hals so pehalt den hals her oben  vnd sturcz dy haut vber das glas vnd pindt es dan mit faden zwe  vnd nimm dann das huen  vnd wirf es in ain fley= sch prue vnd las es sieden wenn es gesoten ist so thu eyerr vnd saluan darunder vnd petter sil vnd guet gestup vnd p= las in den hals oder ins glas so thut sichs hun auf vnd fulle dann dy full dar ein vnd wan dan dy haut vol ist so vermach es oben wol das dy haut nit hyn ein falle vnd das auch kain wasser hin ein moge kumen vnd thu  es dann in einem haffen vnd geus ein wasser daran vnd tecke es zu vnd las es syden so wirt es sich strecken in  dem hals das man siecht sein flugel vnd sein hals vnd sein fuß vnd sein gantz vermugen
 item von alenn wildu machen aus ainem all zbey all  so zeuch im dy haut ab  vnd mach ain gute ful ayren stup sy wol vnd ful dy haut zue  vnd ker dy haut an das recht  vnd stos dy haut wider in dy full vnd nee es zw das es nicht her auß fal vnd nym dan den al vnd seud in mit wasser vnd mit wein vnd stup es wol ab vnd nym dan disen al vnd nym in der haut vnd prat den wol auf ainem rost vnd petrauf in mit putter so er gepratten ist so leg in auf ain schasel vnd leg dan den gesotten al dar zu vnd gib sich yed dem herren so mag der her wol sprechen von wan kumpt vns der ain all
  item wildu machen ain gut hunnen prwe so nim ain zinene kandel damit pley pey sey vnd nym dan ein gut hun vnd stoß es gantz dar ein oder zw vier= tail vnd nym dan dy leberen von zwayen hunneren vnd streck sy auf einein rast oder in einem warmen wasser nym mer ein wenig vnd stoß dy gar wol vnd nym als vil semel protz dar  zu als ein ayr totteren vnd thu das weiß davon vnd nym  gar ein wintzig milchram dar zw vnd wann dy das  hun in dy kandel thust so geus ein wasser dar an das es eins vingers
 item wildu machen ain guten gal radt zu ainem schbein kopf so nimm ain gute kalbs leber vnd seud sy gar wol vnd stoß sy wol yn einem mors= er vnd nym leczelttens genug dartzu vnd nim dartzu ein guetten wein vnd das sich nicht zu sawr werd vnd zeuch sy durch ein thuech vnd nym ein honig vnd nym sein ein maß darzu vnd gewurtz vnd mach gewurtz es gar wol ab mit guttem gewurtz vnd mach si nicht zw dick das sy an dem leffel ab gee vnd gilb sy ein wenig
 wildu machen ain presten schbein kopf so las in gar wol syeden  vnd las in gar wol kalten vnnd claib dy pain gar schonn daruon vnd zeuch dy schbartenn herab  vnd thue in auf ain anricht  vnd hack in gar clain  vnd gburcz in wol ab mit gutem gburcz wildu es gerne thun so machstu wol herte ayr darunter thuen so wirt es sam es vnter spick sey so nimm ain zbilichs thuech vnd leg dy schbarten darauff vnd nimm das geback vnd schlag es zw hauffen darauff vnd schlag das tuch zesam trag es in ainen keler vnd leg ain grossen stain darauff vnd preß in wol vnd wen du zw essen wildt geben so schneidt es zw schnitlein  vnd das dy galradt hais  daran kem vnd gilb sein ain maß
 ein gemacht feigen so stoß ye vj feigen an ain spissel vnd mach der spissel so vil dw wild vnd secz es in ainen kessel oder in ainen hafen zw vnd geus gleich wasser vnd wein daran dar nach nimm prat vnd lezelten geriben vnd thue den in ain suppen von den feigen vnd honig vnd essig vnd streich das durch ain sib gburcz vnd ferb es vnd der wel das alles vnter ain an der vnd leg dy feigen in ain rains fas vnd geus das dar an wan du das an richtest so strae es mit sinbelen erbelten weinper vnd essig kalt
 ain pasteten von hechten wildu machen pasteten von pachen hechten vnd von gestossem mandel vnd gestossem rei?sh reisch wan du dem hecht pachest so leg in auf ain richt vnd thu dy grat al da  von vnd den geschelten mandel stoß pesunder vnd den reyß pesunder vnd wan es nu gesoten ist so stoß es als durch ein ander  vnd misch es ab mit ainem pfenbart ober milch vnd mach es nit zw dun  das es dennoch sey wie ain mus thue ain lat zucher auch darein mach es gelb salcz fein mas mach ain tag von rocken peutlaten melb prenn das mit hayssem wasser ab  vnd will den wol das er hert werdt  vnd mach ain kopf vnd thue dy ful dar ein vnd thue es in ain oflein las es pachen wart dar zw das es nit verpryne
 ain guete pasteten von rintfley= sch wildu machen ain gute pasteten von rintfleisch so schneid magers rintfleisch clain vnd das daz dritel vnslit sey vnd dy zbaitail fleisch vnd nimm daruter fogel vnd tauben oder huner vnd misch es durch ein ander vnnd stup es wol ab vnd mach dy haffen aus rockem melb vnd  vnd prue das mell mit hayssem wasser vnd thue dan dy ful in den hafen  vnd mach pleter daruber vnd prich dan ain loch darein vnd scheus es dan in den ofen vnd las es wol pachen also machstu es wol machen mit guten vischen hastu des faisten nit  so nimm putern an dy stat vnd schneid den visch vil grosser dan das rintfleisch vnd versalcz nit
 von prach vogel wie man dy machtt prach vogel soltu nemen vnd wasch dy schon vnd geus ain wein darauf oder essick auf dy kranbipir vnd wan sy erbaichen so stos sy dan in dy fogel mit gburcz vnd prat sy dan ann ainem spis
 ain thur von vogel nim geprut vogel vnd schlag ayr daruter pey xx vnd gehachten petersyl vnd mach ain topf von taig vnd nimm dem gute obry milch vnd geus sy mit den vogel vnnd mit den ayren mit den topf vnd ain smalcz auch darein vnd scheus in den ofen vnd lueg darzw das es nit verprin vnd gib es auf ain schussel
 fisch im schl= auch wie man dy machtt nimm vnd seud visch vnd wan sy gesoten sindt so leg sy auf ain schussel vnd nimm dan honig vnd mandel vnd weinpir erbels dan vnd geus vber dy fisch vnd stub es vnd gilbs vnd gib es dan hin
 ain thort von huenerenn wildu machen ain thurt von honeren  so nimm ain wurflat semel vnd clopfty ayr vnd petersil vnd prych dy honern zu stuchen  vnd thue es alles in dy ayr  vnnd geus in ainen morser mit hayssem smalcz vnd pachs vnnd mach ain suess peferlein dar an vnd gib es dann
 wildw  gesulczt schlehen machen so nimm schlehen vnd seud dy in wein vnd in wasser vnd schlag sy durch vnd nimm ain paty semel dy schlag auch durch vnd mach es dan ab mit wein vnd mit honig vnd mit gutem gburcz  ymber mustat vnd neglein  vnd das inn der dick sey  als ain galratt vnd sae dan schlehen darein vnd las kalt werden so pehelczt du sy wie lang du wild
 ain gmus ayr totteren so nimm darzw wel= hisch wein vnd ain wenig semel daruter vnd streich es durch ain tuch mit ein ander  vnd thue darein zucher hastu das zucher nicht so nimm honig an dy stat vnd thue es in ain klain hefen vnd setz es auf ain kol vnd rur es fir sichtae als pald es dick werd so heb es har ab vnd versaltz nicht
 wildu haben geyslicz von fuessenn wildu machen wildu geischlicz von kelber fuessen seud si wol in wein wenn si versoten sein so thue sy auß der prue vnd stos sy klain in ainem morser vnd streich sy mit der prue durch vnd thue dar ein ein guet honig vnd gut gewurtz darein vnd las es wider syeden vnd faims schon vnd geus es dann auf ain klaine pfannen vnd las es sten pis es hert werd vnd thu es dann wider vber den hert vnd zuck  es pald her vnder ab slach es auf ain panck so sneidt dw es wie dw wild vnd versaltz nicht
 gesultz maurochen wildw machen gesultzt maurochen so full die maurochen mit ainer guten full von ayren vnd stoß sy dann an ein spislein vnd prat sy schon vnd dye prue dar autz vnd mach es 
  zw ainem guetem senft so nimm senft samenn vnd den sauber vnd stos den in ainem morser gar clain vnd reib es dann durchs ain tuch vnd stoß zimad plud vnd misch es vntter den senft vnd czwir es mit honig sam fast vntter ain an der recht als der wachs pir vnd wenn du wild so nim des selbygen ain wenig vnd ze treib es mit wein so hastu gueten senft
 ain aye im smaltz von mandel willdu machen ayr im smaltz von mandel so stoß den mandel klain in ainem morsar vnd streich in dick durch mit wasser vnd  nim in dan in ain pfannen vnd sewd in das er dichk werd als ain mus vnd nym dan den vaysten hausen vnd sneid in wurflot vnd feisth smalcz vnd rost es in ainem pfandlein als ain sweinen speck hab dy griebe harr aus vnd leg den mandel in das smalcz vnd prait in mit ainem loffel auß ain ander vnd nim dan ain saffran vnd augen darauf recht sam dy ayr totter vnd stos dy grue ben zbischen das weys in dy grueben in dy toter vnd sae zucher darauf als vil dw wellest vnd halt es pey der wirmm vncz das dus wellest an richten  so hastu ain gut ayr im smalcz von mandel
 von ainem gmachtenn rautt wildu machen zw ainem gmachten kraut so nim zbayr tayll wein vnd ain tail honig vnd nim ge= riben letzelten als vil sein pedorfft vnd streich es mit ein ander durch vnd nim welischen kum vnd stos den vnd fa in duech ain pfefer syb vnd amnas vnd mach dy prue damit ab
 von ainer spensaw ain leberr sulcz wildu machen ain spensaw in ain leberr sultz so nym zway tail wein vnd ain tayl wasser vnd seud dy spansaw vnd ain kelber leber da pey vnd wan es nu gesotten sey so seich dy prue ab vnd stos dy leber  in ainen morser vnd nim ain pate semel vnd ain fier ayr toter vnd thu es auch vnder dy leibern vnd streid es mit der prue durch do sy in gesotten synd vnd nyn es in ain pfann vnd er wel es vnd mach es mit saffran vnd mit guetten gewurtz vnd geutz es dan vber dy spensaw ? wen dw es legst in ain schusel oder in ain kar
 wildu machen ain gitty passtetten wildu machen ain gut pasteten so nym ain hammen von ainem prue vleisch vnd sewd sy wann sy nun gesotten ist so thue die pain da von vnd hack es klain vnd nym ayr totter vnd nim geriben kes darunter vnd ha= ck es clain durch ain ander vnd schneidt speck clain wurflat daruter vnd thue darunter kum vnd wildu sy ko= stlich haben so streich mustat daruter vnd nim dar ainen schbeinen darmm vnd ful darein vnd prat sy dan schon mach dar zw ain salsen dy sol gemacht sein von mandel vnd von wein von imber vnd gib es dan hin weck
 wildu mach en ain guten wachtel prein so nimm fenchel vnd seud den in ainer gutem fleisch prue  vnd wan er gesoten ist so reib in clain vnd guten kes darunter  vnd richt es dan ann vnd mitten thue ain smalcz darein vnd leg dan dy praten wachtel darauff vnd steck dy leber auf den prein  vnd gib es dan hin weck vnd versalcz nicht
 wildu machen ain edel getranck das dir kain drues in ainem iar nit wirt vnd das kain aiter nit geschaden mag so nym  wermut vnd sewd sy in gaismilch wenn sy gesotten ist so seig sy durch durch ein thuech vnd stupp es dann aus so pistu sicher das gantz iar vor dem trusen vnd von den eytter
 wildu machen ein gemachs kraut so seud weyse haubt vnd nym dann zway tail senfft vnd das dritt honig vnd das selb mach durch ein ander mit wein vnd thue dar ein kumel vnd anneys des thue  genug darein vnd leg dann das gesotter kraut dar ein vnd gib es kalt also hin weg versaltz nicht
 wildu machen gut ayer kochen so nym semel mer vnd thue das in ein kol vnd slach ayr dar ein vnd rur es mit einem loffel so dw dickst macht saltz es zu maß vnd scheus es dan in den offen als greß als dye feyst das werden dann gutt ayer kucher
 wildu machen ein gut ayer prue von mandel vnd wein so stos den mandel klain vnd streich in mit wein durch vnd thue dar ein imber vnd ein wintzig durer fyisch prue dar vnder ob dw der visch prue nit enhast so geus ein wintzig wasers dar vnder mach es gelb vnd wan du es an richst so sneid dar ein gepad semel wurflat das magst du geben am karfreitag furr ain suppen
 wildu machen kroß ayr wildu machen kros ayr so seudt dy ayr das dy ayr waich pleiben vnd mach dan ain scheiblat loch in dy spiczen hin ein vnd thue den tot= eren her auß das das weiß in der schalen peleibe vnd hack petersil klain vnd leg in in einem reibstain vnd reib dy toterr dar vnder vnd thue dann ein smaltz in ein pfannen vnd rur es durch ein ander pis es sein gnug gewint vnd mach es zu hert ab dem fewer vnd ful es dann wider vnder in dy schalen hin neyn vnd sewd sy in einer fleisch ob es wer ain fastag so seuds in wasser vnd las sy fert weren schel sy dan schon ab also mach sy in ain guety prue vnd gib es also hin weg vnd auch magstu sy gancz wol rosten in ainem smalcz
 wildu machen ain pres von ainem kalb so prue das kalb schon sam ain saw vnd zeuch im dy haut ab vnd schlag es dan zw stuchen vnd seud es schon vnd las dy haut auch wol syeden daruter vnd wan es gesoten ist so hack das fleisch klain peffer vnd stupt gnug darunter  vnd thue es dan in ain kessel vnd  vnd heb es vber ain feur vnd geus ain winczigs prue daran vnd nim dan ain tuch vnd leg ain tail der heut vnd thue dan das geheck darauff vnd streich dan dy haut vmb vnd vmb daran vnd schlag dan das tuch bol darumb vnd leg dan ain prest darauff vnd mach ain guty prue von gepeter semel vnd von honig vnd von gutt?? guetem wein das heb dann vbers fewr mit ein ander vnd laß es sieden vnd streich es dann durch ain thuch vnd mach es ab mit gutem gestup vnd las dan dy prue kalt werden vnd schneid dann dy prest darein also mach sy auch von kolß kopfen dy sein gar gut dar zu wen man wild schweins kopf hat wais man wol wie man dy machen sol
 von holer mus me rck so du holer mus wild machen von holer so nym die plue von dem holer vnd leg dy in ain milich vnd las sy ain guty weill dar yn ligen so seich dy milich durch ain thuch vnd secz sy zw ainem fewr vnd wir das es nicht grein vnd slach wer ayr vnd thue dar ein faist es vnd gut gewurtz
 von mandel mus merck nym reisch vnd wasch den aus sier wasseren vnd nym vnd trucken in in ain schussel oder auf ainem thuch an der sunen wan es dann trucken worden ist so stos in ainem morser klain vnd fa es durch ain thuech oder sib so nim vnd mach ain dick mandel milich vnd setz dy zw dem fewr vnd thue das gestossen reisch mal dar ein wol gegen ainen halben loffel vnd  zucker
 von opfel mus merck ain essen du solt nemen vnd schel dy opfel vnd leg sy in ain kopf vnd geus ze hant  faistes dar an vnd las das also sieden vnd nym vnd twir es vnd slach ayr dar an gewurtz es auf der schusel das schol man essen an ainem fleischtag awer an ainen fistag so reib prot dar= vnder an der ayr stat das mus machst du machen von lytten oder von pyrn
 von maurochen merck wy topanicz an dy maurochen sol machen so nimm nym zinetan vnd  vnd seudt den woll vnd seng in durch ain tuch oder du= ch ain sib  so nims vnd thu puttern vnd saffran darann vnd pegeus da mit gerostem semelen item von arbais ma= cht man auch topanicz als du schol darzw thun saffran vnd kum
 von fleischs mus so nim ain schbeinen fleisch ander wust ob dem pauch vnd las das wol sieden so das schir wil lassen von der haut so thu dye haut dauon  vnd hack es clain als ain lungmus so leg es wider in dy selbig ieuch vnd zbir es mit ainem wennig semel vnd pfeffers vnd machs feust  also ma= ch lungen mus vnd andre fleisch mus
 von kreus sen schelen zegel merck du solt nemen kreussen vnd seudt dy vnd schl schel in dye zegel wan sy gesoten sind so leg sy in ain reindlein vnd geus daran gburcz vnd essig
 ain gmus von schbeynen wilpratt wildu machen ain gmus von schbeinen wilprat so nim halbs magers vnd halbs faist vnd hack es klain durch ein ander vnd mach ain pfefer sam zw wilprat nym honig vnd lezeltten vnd mach den pfefer das duner vnd wan er geseudt so thw da honig darein vnd den lezelten vnd gburcz es ab mit gutem gburcz
 zu guten piren nym welhische weinpir vnd sauber sy rain vnd stoß sy in ainem morser so nimm geschelten mandel vnd stos sy da mit vnd misch dar zu ymbir vnd zucker so das gatan sey  so welig es in der hant das es geschaffen werd als pren vnd stos dan die mandel kerne vnden darein sam dye stingel
 ain prantz gepachen nym ain sieduncz ge wasser vnd wirf ain mell darein vnd zereib das wol doch das es pey der dick peleib  so nimm vier ayr darein vnd misch das woll vnd streich den taig mit ainem loffel aus den andren  in dy pfannen mit smalcz wan das gepach so strae ain guten zucher darauff
 ain gut pachen von kes so nimm herten kes vnd reib den wol vnd schlag ayr daran vnd hack ain wenig speck vnd ain wenig melbs das alles misch vnter ein ander vnd streich es vnter ein ander in dy pfannen wan es gepach so strae zucher darauff
 ain gut kernen mus wildu machen kernen mus so nim mandel vnd weinper darzw vnd thue zucher genueg darein so wirt das mus gut vnd nimm salcz gnug
 ain gucz schbarcz mus von ainem andren heb wir ann wer schbarcz gemus well han nem weinper dar zw vnd opfel vnd pirnen dy mustu an dy farb thun das kompt von pray ten lezelten vnd must zucher vnd honig dar zw haben vnd must guten wein haben vnd gewurch auch darann vnd salcz sein mas so machstu es wol machen das mus praun oder schbarcz
 ain sulcz von vischenn nym wasser vnd essick gleich vnd seudt visch darin vnd wircz vnd farbs vnd geus kalt
 von mandel ain gmus das las wir nu stann von mandel gmus wel wir iner han man mus machen ain mandel= käs vnd wan dy milch nu gesoten ist so thu sy auf ain schussel das scheiblich sey in der schussel ste vnd geus mus milch dy mustu mit zucher machen gut wildu nu den kas haben so pesteck den kas mit nus kernen
 ain gepraten milch nym milch vnd ayr gleich vnd dy clopf fast vnter ein ander vnd thue saffrann darein vnd thue es dan in ain hefen vnd secz es dan in ain siedent wasser in ain kessel also das das wasser in dem hafen nicht vber ge vnd las darin sieden vncz das es gestock darnach schut es auff ain weystuch vnd peschber dann das wasser dauon seich so wirt es hirt als ain kas darnach schneid es als ain sniten vnd stoß es an ainen  spis vnd pracz auff ainem rast vnd thue gbuecz darauf vnnd pegeus mit smalcz vnd gib es zw essen
 ain kreussenn mus so nimm krebsenn vnd schneid das pos zw den augenn dauon vnd stos das ander in ainen morser vnd zetreib das inn ainer milch durch ain sib vnd reib aine semel darzw vnnd schlag dy durch ain ander schlag ayr toter darzw vnd mach ain mus daraus in ainer pfannen das wirt rott
 wie man ain clari sulcz macht wildu machen ain clary sulcz so nimm nessel wurcz ain gute hant vol vnd wasch sy gar schon vnd geus ain virtel wasser darzw  vnd las zbo stund sydenn  vnd las ain orr oder zbo kalt werdenn  vnd nimm dann visch vnd perait sy sauber  vnd wasch voran hin vnd stupt sy schon  vnd wirf sy in ain wasser vnd in wein vnd in essig das ains so vil sey als des andren dan des wasser sol minder sein vnd wirf dy fisch darein vnd wasch sy sauber vnd nym dy selbig prue vnd streuch sy durch vnd nym dann das nessel waser zu der prue ein wenig zw hilf das ains als vil werdt als des andren  das macht ain clar hab vber das ander feur  wan es warmm wil werden  so wirt es oben trueb  vnd thue das trueb als oben herab pis das der wol ergett  das es miner trueb sey so wirt es schomme vnd wan es nu schaimbt  so ze= uch inchs herab vnd schaim sein nicht  vnd las es wol syden das es nit vber gee  vnd nimm dan ain pfeffer der nit gestossen sey der nur ain wenig zeprochen sey vnd gancze negel vnd zimet rinten  vnd schneid es zu pisslein  vnd las darin syden vnd salcz ain maß wildu dan das es als wol gestundt als im winter vnd als reschleich so nimm kers plue vnd arbais so  es erst aus scheust  vnd der dy ander sunnen  vnd nym der arbais plue so vil  sam du vnter drein vingern magst gehabenn vnd kers plue zbir als vill  vnd thu es in ain tuchlein vnd  las es mit den vischenn sieden  vnd wan es gesoten hat so windt dy prue daraus vnd machs es nit zw gelb guter essig vnd nit vil saffrann so gestet es inn zbain stunden
 wildu machen gesulczt maurochenn wildu machen ain gesulcz maurochen so nim full dy maurochen mit ainer guten full von ayren vnd stoß sy dan an ain spisslein vnd prat sy schon  vnd geus daran ain guty prue  dy da gemacht sey mit guten vischen  vnd thue inn ain gute hilff mit hausenplater oder von we du wild das es geste vnd versalcz nicht
 ain salsen von weichsel wildu machen ain salsen von weichsel so thu du die weichsel in ainn hafen  vnd las es sieden  vnd las sy dan kalt werdenn vnd treib sy dan durch ain tuch  vnd thue sy dan in ainen hafen  vnd secz sy auf ain glutt  vnd las sy wol siden vnd rur sy pis sy dick weren  vnd thue darein honig  vnd geribens pratt vnd negel vnd gut stupt genug  so thue sy in ain fessel in iar oder virj pleibt sy dar gut
 ain gut mus von cloczen so dw wil machen ain gut mus von cloczen so wasch dy clo= czen schon vnd seud sy dan gar woll vnd stoß sy clain vnd streich sy durch mit wein  vnd seudt sy dann woll vnd thu darein ain gut honig vnd negel vnd stupt gnug war es dan dun so ribst ain prat darunter vnd thu es darnach in ainen hafen so pleibt es dar iiij oder v wochen gutt
 von ainem guten ayr kuchen so du machen wil ainen guten ayr kuchen so nimm gutz semel mell  vnd thu das in ain kar  vnd schlag ayr darein vnd rur es mit ainem loffel  so du es dick machest so  so salcz es dy mas vnd scheus es dan also in den ofen als ain faust sind gut ayr kuchenn 
 von ainem gmachten krawt wildu machen ain gut gmacht krautt so seud weis hauptt krautt  vnd nimm ain tail senft vnd ain tail honig das selb mach durch ein ander mit wein vnd thue darein kum vnd anis vnd thue des gnug dar ein vnd gib es kalt also machstu machen pussen seudtt sy mit wurcz vnd ohraut vnd gib es auch kaltt
 ainen guten kuchen wildu machen ainen gutten kuchenn so nimm waichen kes  vnd zetreib in vnter den henden  vnd sch= lag ayr darunter  vnd mach ain taig  vnd prait in  vnd thue das kes dar auff  vnd scheuß es in ainen ofen  vnd las in pachen  vnd gib in hayssenn
 zw ainem pachen in ainer schussel nym geriben kes vnd melbs gleich  vnd schlag ayr darein  vnd gburcz es woll  vnd kint es wol vnter einander  vnd walg es auff ainem pret  vnd mach dar auß struczel dunn vnd pachs in ainem schmalcz  darnach so schneid es in ain schussel
 von ainem kalbs haupt schneid dy vnter keu von ainem kalbs kopf vnd seudt den gar wol vnd darnach prich dy hiren schall auff vnd sae gut gbircz auff das hiren  vnd geus hais smalcz darein  vnd prat es auff ainem rast das wirt ain guter kalbs kopff
 von ainer hirs leber nym ain hirs leber pratt dy darnach schneid das ausser darab vnd stos es in aineem morser vnd rochen prat mit honig mit wein vnd essick  vnd treib es durch ain tuch  vnd gburcz es  vnd erbell dy leber darnach  vnd gib die kalt zw essen das ist ain leber galdrat
 ain von hosen ne= stel nym ain rechhautt  vnd prue dy wol  das das her aus gee  vnd seudt dy hautt woll  so rimpft  sy sich zw samen fast  das zw schneidt ainer span lanck  vnd zbayr vinger praitt  vnd mach daraus ain gute sulcz
 von ainer pochs leber so nimm ain pochs leber vnd hacht dy clain also gruey  vnd hack darein ayr vnd weyß pratt  vnd puluers vnd pint das in ain neczel
 von ge sulecz mandel wildu machen gesulcz mandel dy dreyerlay gestalt haben so nim hausen plater dy verseudt in wasser schon vnd nimm dan dick mandel milch  vnd nimm dan das dritel der mandel milch  darunter  vnd zuchers woll ab  das wirt dan ain gruene farb  vnd nimm dy sen zbaytayl  vnd seud in in ain ander  vnd zuckers auch wol ab  vnd las es dan sieden  geus nym der pfannen  vnd geus ain tail also weys auf ain pfendel vnd dan das dritel also weis noch weis gelb mach gleich gelb  vnd geus das auff ain pfandlein  vnnd las es sten  vnd seudt dan dy gruen varb auch in ain pfandlein  vnd geus es dan auf ain pfannen also vnd las es sten das es hart wert  also hastu dreyer lay varb gruen weis vnd gelb  vnd hab es dann vber das feur pald vnd wider herab  vnd schlag es vber ain panck  vnd schneid es dan schach zaglatt  vnd leg es dan auff dy schussel ain weyl weys ain weil gruen  ain weil gelb  pis das die schussel vol wirtt  vnd es dan enbeichtt
 zu ainem geprants mus nym latig ayr  vnd als vil schmalcz vnd salcz das nicht zehays sey  vnd thue es in ain pfannen vnd pracz das wirt ain geprant mus
 von dem kalbfleisch nym fleisch  vnd hack speck darunter vnd gburcz vnd ferbs  vnd thue ayr vnd weyß pratt darunter  vnd mach claini darauß  vnd seuds in hayssem
  ain huener mus das haist plamanschir du solt nemen ain huen vnd seudt das well  was das nu ge= soten sey  so nimm das weyß aus der prust vnd ze schlichtt es oder zais es das gezaist leg in ain pfannen vnd der das wol ab ob dem fewr  wan es dur sey so zereib es in ain rib ey sen oder sib  oder zestos es in ainem morser als ain mel so nimm mandel milch von der dy rinten herab  vnd nym dan die ge= schniten semel vnd reibs vnd nim dan honig vnd ayr  vnd des mus so vil sey als des andren  vnd mach dy semel mit dem honig oder mit den ayren ab vnd schneid  vnd schneidt 3 mustat darein  vnd mach es gelb  vnd nimm ain smalcz in ain pfannen vnd rost es darinen ab vnd rast es  kull auff kolen  vnd mach es nit hertt vnd las es also  waichs vnd thue ain smalcz in ain pfannenn als gros sam ain ay  vnd thue es her vber in dy selbig pfanen  vnd prait es auß ein ander  das ain kuchlein daraus werdt secz auf ain clains glutlein  vnd thue ain haffen deck dar vber  vnd las es kuel pachen ain claine weyll das es nicht verprynn  vnd nimm dan dy rinten von der semel  vnd nim gu= ten lezelten vnd reib den vnd nim honig  vnd thue es inn ain pfann  vnd geus ainen guten virding weys darann  vnd hab es vberhin vnd las ain walthuen  vnd schlach es durrch ain tuch  vnd thue es in ain pfannen  vnd nim zimetrinntel vnd ymber saffran vnd thue es darann  vnd versalcz nichtt hab es vbers feur  vnd wels ab  vnd nym dan her den ku= chen  vnd schneid in in den pfeffer  halt in pey der warme pis das da in an richten wildtt
 von pepraten honeren merck vnd von ainem kondiment darzw oder von aller lay praten  so nimm alte honner vnd prat sy halb  haw sy zw stuchen  nym halb suppen  darin seudt sy  das sy morb weren  nym zbifal vnd hack den clain seud sy waich in  schmalcz vnd in ainem wenigen wasser  nym pffeffer prat kum hert ayr salcz essick ain wenig pfefer  vnd meng das zw samen  vnd mach sy  vnd thu den zbifal  zw dem gmalenn geus das auff die hinern las sy ersyden eben dick in dy sem condiment  mag man all haut praten machen  aber den praten hassen sol mann pfefferen
 von gepraten honer aber ain ander condimenter mach gepraten honer mit den kuten oder mit piren  in den selben materien also das du ander kuten oder piren darzw thust
 aber anderlay honer nym ain gepraten huen zeglidt das clain  vnd nymm weyß prat  mach ain dunnen taig von ayren mit pfeffer aneis vnd saffran  vnd stoß es in ainem morser als zu mal vnd pach es in ainen klain smaltz das sint moser  huner
 aber anderlay huner ful ain huen mit ayrenn speck salua salcz ymber zbischen fel vnd fleisch  vnd stos es an ain spis vnd mach ain ayr taig mit ainer waltzen prait in din vnd pewins das hun da mit prat es gar gib es hin also gantz das haist ain pachensch hun
 aber von huner merck anderlay zu gliden ing-? prattini huner vnd slach ayr mit ymbir vnd ain klain anneis geus das mit hunneren in ain faisten haissen morser las es pachen geleich geus es mit ainem klain smaltz ditz haissent kunigs huen
 aber anderlay huner seudt ain huen so es dan gar gesoten sindt so nym des huens leber vnd schon prat vnd herti ayer du mel vnd klain pfefer safferan mal das mit hunerr suppen vnd mit essach erbel es mit dem hun mach es faist das schol dick sein das es auf dem hun kleb also mach auch lampfleisch vnd dy pratten gans
 maurochen von huner mach also nim das fleisch von der prust hack es klain due dar zu ayer mel prat pfefer zwen stacken vor kulpot als dy maurochen vnd leg es in wallund suppen dy weill das seud so wint dy anderen vmb den spis so du ir genug hast so füll si mit gewurtz vnd ayrn prat sy gar ann ainem spis vnd gib sy hin
 von dem koppauer merck den kapauner schalt du den hals ab gesniten sey dy teck in ain engen erden kopf gews wasser dar auf das sy pedeckt sey las si vnden aussieden  auf anem trifus
 von dem kapauner merck  dem kopauner soltu den hals ab schlahen nicht  du solt im den hals fullenn vnd prat den so gib da pey einhallatlin oder ain gut kaudument
 von dem kappauner von den gensen merck ein gancze gans dan das der dros abgeschnten sey dy steck in ainen engen erdein copff geus wasser darauf das sy pedeckt sey  las sy vnten aus syden auf ainem trifues  mach vor den copf  das der proden nicht aus gee schir zw ain clain feur las sy sieden das sy vil nahent nach trueg werdt doch nym gar suesse milch vnd vj totter vnd zbay haupt knoflichs dicz mall zw samen  vnd las es mit der gens sieden vnd saffran vnd gib es gancz hin
 aber von gensenn merck dy gepraten gans mach in das condiment das da gesch= riben stett  von dem zbifall  das gros mach in das condimentt
 wie man den kappen hals fullett also ful den kappenn hals oder ander fogel nym schbeines fleisch herte ayr  vnd salua vnd kraut vnd hack das alles zw samen  vnd ful da mit den hals  vnd seudt sy  so er dan gar gesoten sey  so leg in dan als ein hayssen auff den rost peschlag in mit ayren oder mit taig petraff in mit smalcz so nym saffran petersill vnd honig graus mal das auf ain kondiment so pest macht vnd gib es hin
 von kendlein merck nim gesotten fleisch gehackty ayr mel nach dem pesten kraut du hast temper das zu samen vnd mach pallein durch ain ayr tag taig vnd pach sy gar in einem haissen samltz dy pallenn mach thu mit aller hawt pratten gewen
 von den spanfacklein vnd von anderm fleisch merck ain essen nym ain spanfackel vnd prat es kul das spalt in zwai mit dem haupp so nym dye lungel vnd drei herty ayr vnd zwai wachy vnd schon prat safferan pfeferr saltz hack das klain vnd thue gehacktten speck dar zw vnd ful das feckel steckt es an den spis prat es faust petrauf es mit smaltz
 von dem lamp also machst du fullen ain halbs lamp nym faist sweines fleisch vnd thue ab dy swart vnd hack dy klain vnd  thu semel dar zu pfefer saffrann ayr honig essach nicht ze saur saltz las es er erwallen vnd gib es hin das haist mortteul-? also selb mach dy lungmus
 von dem rech merck ain essen nym das rech fleisch saltz es hin las es sieden thu auf pettersil vnd salva gehackten speck so es gar gesotten sey so nym ain rochen rintten imbir pfefer essach mal dar auß ain kondiment la es damit erwellen vnd gib es dann hin
 von dem rech plut vnd von dem lungl nym das pluet vnd dy lungel von dem rech vnd sewd es mar vnd sch neid es wurfflat seid dy schuppen durch ain thue das da nicht hars in sey oder pleib thue das alles wider in den topf thue dar zu smaltz vnd wein las es faist sieden so du es hin gebst so thue darauf pfefer es schol doch eben dick peleiben
 wie man pehalt wilprat in den augsten wildu pehaltten wilpret in den augsten so nym zwaitail saltz das drittail gesotten wasser vnd schneid das fleisch zu stucken vnd petrauff es mit saltz laß es sten ain halben tag vnd wasch es dann von dem plutt vnd leg es dann in das gesotten saltz wasser das es wol daruber ge
 wie man macht fleisch in denn augsten also machstu machen all hant fleisch in den augsten sieden wil so er wel es wol vnd geus dy prue ab geus frisch wider dar an vnd gib es dan hin
 ein condament merck der weiß prat vnd rer es durch ain sib ditz pehalt auch in ainem ledren peyttel das nicht nas werd so du es dan essen wild so leg es in ainem wein vnd thue dar zu smaltz ayr pfefer oder was du duk heben willd
 ein nattur leich salssen nym drew haupp knoflach pfefer mer dann ymbir temper das zu samen las es sieden vnd las es praun werden ditz haist ein naturlich salsen dy schol man essen in kallten wetter
 zw hunerr vnd zu rintfleisch gepraten saltzen reib als mit saltz vnd essach dy gut zu rintfleisch vnd zu praten huner
 ein condiment merck nym sauere oppefel nach sandt marttenns tag schel sy vnd schneid aus dy kern schneid dy dun leg sy in ain honig tranck las es sieden als lang pis swartz oder prawn werd das machstu ain iar hallten ditz condiment haist  doberis man mag auch krapfen damit pachen
 ain kuchenn merck mach ain plat von zwain ayr nym das doberis mach den mit siedentem wasser also dun das er kleben mog vnd vnd cleb in auf ain plat an vir enden entberchs vber  vnd pint das zw samen  vnd zeuchs durch ain ayr taig mit ainer walczen  das er dun werdtt  doch in der dick als ain halmm vnd prait als ain kuch
 ain salsen zw krappfen  so mach ain full sal= sen mit geribem kes  vnd mit ayren  vnd auch gekochtem speck vnd cleb das auf ain plat des taigs vnd das ander tail schlach darann vnd wurcz als fladen  vnd pach es in schmalcz gar  du magst dy selben krapfen mit ayren vnd mit opfel machen
 von haidennischen kuchen oder hausen plater zw treib ain ayr taig mit ainer walczen dun als oblat  vnd schneid es dreyer vinger prait  vnd lenger dan ain handt  vnd pach es in smalcz geus darauf gepfestem honig tranck oder honig wurcz  vnnd gib es hin  das hayssennt haidnisch kuchen oder hausenplater
 von den krapfen mirck ain essen schel saur opfel schneid dy dun seudt sy in ainem wasser seuch ab das wasser  thu zu den opfeln ayr vnd mel  vnd gekaut  vnd mach ainen taig dauonn hack krappfel dar aus schel sawer oppfel schneid sy dun seud sy waich in smaltz seuch das smaltz ab zu prich dy oppfelen gar meng dar zu ayer ymbir vnd gekraut pach es in smaltz mach ain plat von ayren vnd geus dy opffel auf das plat vnd saltz es oben ob den oppfelen in kainen smatz pachs pis es vnden rot werd pestreichs mit ainer schussel vnd gib es dan das haist ain gukkelpip mit den selben oppfel machstu krapfen fullen
 wil du von ayrn etwas han voon totern get es ann hundert ayerr mustu han ein achtel weins mustu dar zu han das ist dy recht maß frisch putten nit enhast so nym ein gut smaltz an dy stat widu gut gemuß han vnd wenn es nun gesotten ist so soldu es vavreti das es slecht werde als ein glaß du solt zuckers darzu  han so wirt das muß gut gethan vnd versalcz nicht
 wildu mer von weisen gemuß han wildu mer von weissen gemus han  so mustu mandel darzu han  vnd das weiß da von den huneren mustu auch han  das mustu klain hacken daran  zucker saltz soltu vergesen nicht  aber das ander wirt garen wicht ein halb pfund sweinens smaltz mustu auch han
 wildu ein gemuß von rehen hann so nimm dy varb von den lemberen  vnd hack dy wilpret clain so wirt das mus rain
 wildu dan ain weyß mus hann das get von mandel  darzu mustu haben ain schbeines fleisch mager vnd vaist vnd las es sieden an dy stat vnd hack es dann klain so wirt das muß rain weins pedrest du nicht zucker mustu han so wirt es suß von vnd versaltz sein nicht
 wildu machen gesutzte mandel die dreielerlay gestalt haben so nym haussen plattern dy versewd in wasser schon vnd yn ym dann dick mandel milch darvnder vnd zucker ab das wirt dann ein grune farbe vnd nym dise zwaitail vnd dy sewd in einer pfannen vnd zuckers auch wol abe vnd las es dann sieden in der pfannen vnd ein tail also weis in ein pfannlein vnd dann das drit tail mach geleichs gelb nvd gews dann in ein pfannlein vnd laß es sten vnd seud dann dy grun farbe auch in einem pfennlein vnd gews es dann auff also las es sten das es hert wert also hastu dreyerlay varbe grun weiß gelb vnd hab es dann vber das fewrerr vnd pald her wider abe vnd slach auff ein panck vnd schneid es schaff zegellacht vnd leg es auf dy schussel ein weil weis ein weil gelb ain weil grun pis das dy schussel wel wirdt do gib es dan hinbeg
 wildu machen ein guts pachenn von dreyerlay plettern ains grun das ander weiß das drit gel so? nym ayer thue das weis dauon vnd thue den totter pesunder dar nach hack peterr sill klain vnd ayer dar vnder dar nach nym ein pfannen halb vol smaltz vnd mach dan ein gruns plat von den toteren vnd thue das auch heraus vnd klopf dann das weiß vnd mach ein  weiß plat dar auß vnd leg dy drew pletter auf ein anderr vnd das grun sol mitten sein schneid es dann klain schafze gelacht  vnd stos es ann ein spislein vnd mach dann einen taig von ayeren vnd von wasser mach in gelb vnd zeuch es durch den taig vnd hack es in ainem smaltz vnd zeuch dann dy spislein heraus vnd schneid es dann nach der leng von uanander vnd leg es dann auf di schusel vnd zuckers gnug darauf vnnd  versaltz sein nicht zu ser
 wildu machen ain gut wurst von reheneren so nym rerhuer vnd sweineis prat las das prat schon von rehun vnd hastu nit sweines so nym klapprat dar= vnder vnd hack es klain dur ein ander vnd schneid speck klain wurfflat darunder vnd thue darvnder kum vnd wildu so kost ten lich haben so streich mustat dar vnder vnd nym dann einen sweinen darme vnd full dar ein vnd prot sy dann schon mach mandel vnd von wein von imber gib es dann hin wegtt
 wildu machen gut wirst von rephuner so nym rephuner vnd schbeines pratt  las das prat schon von rephuneren hastu nit schbeines so nym kalppratt darvnder vnd hack es klain durch ein ander vnd schneid speck klain wurflat dar vnder kum vnd wildu sy kostenlich haben so streich mustat darr vnder vnd nym dann einen sweinen darme vnd full dar ein vnd prat sy dann schon mach dar zw ein salssen dy solt gemacht sein von mandel vnd von wein von imbirr gib es dann hin weg
 wildu machen morser kuten so nym semel schneidt sy wirflat vnd clopt ayr clain  vnd thu dan dy semel darunter  mustat vnd ander gestupt vnd mach es gelb  vnd schlag dan daruter gepratne huener  ob du dy huner nit hast  so machstu tauben leber fussel nemen vnd thu dan ain schmalcz in morser  vnd secz es auf ain glutt vnd geus dan dy full darein  vnd las es pachen vnnd gib es dan hin weg
 wildu machen morser kuchenn  so reib semel vnd schlag ayr darein  vnd thue dan schmalcz in den morser  vnd secz in auff ain glut geus es dan dar ein  vnd las es pachen  vnd wan es gepachen ist so sch= neid es zw scheiben  vnd gib es dan hin weg  das ist gut an dem vastag
 wildu machen kolbat ayr so reib ain winczigs ayr  vnd schneid darunter mustat clain vnd saltz ain winzigs  vnd prich dan dy ayr pey dem spicz auff vnd thue das weys herauß  vnd mach in ain yglichs ye ain holczlein  vnd thue dan dy full darein  vnd rur es mit dem hoczlein durch einander vnd las dy holczlein darin stecken vnd secz es zw dem feur  vnd las es praten  vnd gib es dan hin weg an dreyn mustat hastu genug zu zehen ayern
 wildu doch pedenchen so wil ich dir an andrs sch= enchen von ainem kalb koch thue ain gut gmus so nym den schbais  vnd thue in in ainen wein  vnd misch das vndereinander vnd setz es zu dem feur vnd las es sieden vnd hastu dann nicht zuckers darzu so nym honig vnd legckuchen an dy stat ein smaltz thue dar ein so wirt das muß vein vnd hack dan dy lungen dar ein dy so gesotten sein an an dy stat so hastu das muße des salcz solt du vergessen nicht das muß wirt anders gar enwicht gut gemuß mustu dar zu han vnd scheud es dan daran
 wildu machen ain salsen wildu machen ain salssen von weichselen so thue dy weichsel in ainen haffen vnd las sy syeden  vnd las sy kalt werdenn vnd streich sy dan durch ain tuch  vnd thue sy dan  in ain pfan oder in ainen hafen  vnd secz sy auff ain glutt  vnd las es wol syden  vnd rur sy pis das sy dick werdt vnd thue dan darein honig vnd ge= ribnes pratt  vnd neglein vnd stupt gnug  vnd thue  sy in ain fesslein drey iar oder virj pleibt sy dir gutt
 wildu machen ain gut pachen so nymm ayr vnd clopf sy clain  vnd schneid daruter semel wurflat vnd mach es gelb  vnd schneidt daruter mustat clain  vnd thue ain smalcz in ain pfendlein  vnd mach ain plat von halben taick  vnd thuen das selbig daraus  vnd mach dan von dy sem tayll auch ain platt  vnd las es darin ligen vnd nym dan gerost opfel  vnd nymm dan gepratne reph= uener  ob du der rephuener nit herzt so nymm iunge huner oder tauben in ain leg geroster opfel auf das plat gehal birt huener dy leg auch darauff  vnd heb es dan vber den hertt vnd clopf dan zbays ayr  vnd geus es dan vnd dun an dy ortter  so werden dy ploter gancz ma= ch dan ain gut honig  das faim sauber  vnd thu dar ein gut gburcz  vnd prich ain loch durch das platt vnd geus das honig darein vnd las es dan darin hin vnd her lauffen  das ist ain edle speys vnd versalcz sein nicht so es rain
 wildu machen dreyr lay essen von ainem vischen von ainem visch das der visch denoch gancz sey so nym ainen hecht vnd schlag vmb das mitel tayl ain nas tuch  vnd leg in dan auf ain rast  vnd salcz in vnd las in praten  vnd des fadertail des kops das pegeus mitt hayssem schmalcz  vnd pespreng es mit melb  vnd das  thuch pegeus fursich dar mit hayssem wein  vnd das hinter taill das prett sich selber auff dem rost vnd ain gute salssen dar zue
 von ainem guten pffer zw etc  in ain suß pfef ferlein so nym ain semel  vnd schneidt dy rinten herab vnd nym dann dy geschniten semel vnd reibs vnd nym dann honig vnd ayr das ains als vil sey sam das ander vnd mach dy semel mit dem honig oder mit den ayren ab vnd schneid drey mustat dar ein vnd mach es gelb vnd nym ein smaltz in ein pfenlein vnd rost es kul auf kollen vnd mach es nit hert laß also waich vnd thue ein smaltz in ein pfeinlein als groß sann ein ay vnd thue es her vber in dy selben pfannen vnd prew es aus ander das ein kudlein dar aus werde setz auff ein klains glutlein vnd thue ein haffen deck dar vber vnd las es kul pachen ein klaine weile das es nicht verprunn vnd nym dann dy rintten von der semel vnd nym gutten letzeltten vnd reib den vnd nym honig vnd thues in ein pfeinlein vnd geus eynen gutten viedung weins daran vnd hab es vberen hert las ein wall thun vnd slag es durch ein thu vnd thues in ein pfeinlein vnd nym zimat rinttdenn vnd imbir vnd safferan vnd thu es dar an vnd versaltz nit hab es vberr das fewer vnd walls ab vnd nym dann herdenn kuchen vnd schneid in in den pfefer halt in pey der werner pis das du in in anrichten wild
 ein andre salssen nym salua munczen polann peter syll iungen vnd alten sauren ampfer dy kreuter wasch schonn vnd der sy an der sunen nym dar zw piper galgandt ymber anis zimet kardmiomen cobeben negel mustat pul fer  paris kornn  vnd ain wenig artikes  dan mach dy salssen schon  vnd gederret weyß pratt  aus dem allen mach puluer  wan du das essen wildt  so temper sey mit wein oder mit essick  dy pehalt dy lang du wildt vnd haysset darre salsen 
 
