    item wann ein weintzach ist so nim zw einem dreyling xl ayr nym das weysz da vonn vnnd schlach das in einer schussel oder in einem anderen asach das es dunn werd vnnd sehe es durch ein gar enges leynen thuoch vnnd laß auß dem vaß ein halben aymer weins in tzway scheffel vnnd geuß durch einander vntz das der wein frisch werd vnnd prenn zwo gauffenn saltz oder vier schlach den wein vor mal vnnd geuß darein ein maß wasser vnd deck das vaß mit einem stain zwo
 wildw leczelten machen wiltu guot letzelten machen so nim einen guten tayg gemacht mit guttemm lauteren honig vnnd dar nach ingwer stupp nagel muscat muscatplud zimatrinten anes yetz nach seiner wag vnnd darnach nim tor= motill wurtzen naterwurtz peren wurtz veldkumel vnnd petersil samen vnnd soll dy plilueren vnnd als miteinander legen in ein guten geprannten wein vnnd soll darinn ligen ein tag vnnd ein nacht darnach gewßt man es gar in den tayg vnnd soll den tayg wol knetten vnnd soll dann machen letzelten als mann wil das prot pachen ist gar guet vnd nuetz zw vil dingen vnnd fur manigerlay prestenn etc 
           zw dem erbermusz item zw einem erbermusz gutten wein vnd der woll sey dar inne vnd treib sy dann durch ein tuech vnd ein wenig weis prott rur darein das reiben vor vnd sewd es dann mit gutten specerey so ist es gerecht vnd beraitt
  item zw dem weichsell muesz recipe gutten wein vnd treib dy weichsel damit durch ein tuech vnd ein wenig weis por? prott das geriben sey rur darein vnd sewd es dann mit guetter specerey so ist es gerecht vnd guett
  item das holler musz mach allso prock die pluemel ab vnd thue sy in ein guette milich vnd der sew sy dar inn vnd truck es dann durch ein d tuech vnd gews sy wider inden haffen vnd rur dan geriben weis prott dar ein vnd las dann sieden pis  es dick werd als dw es dann haben wild
  item ain guett gepachen mandl milich recipe hawssenplater die schneidt gar klain vnd reib sy mit der milich vnd der rime sy allso vnd schutt sy dann auff ain sib vnd fuerch sy dann wie dw willd vnd mach ain taigel daraws von weissem mell vnd airen vnd walcz darinn vnd pach sy dann so ist sy guett vnd gesunt
  item ain reis muesz stosz denn reisz klain vnd sewd denn in wandel milich vnd am lesten mit zucker zw einem mus das ist gesuntt vnd gutt
  item ain leber musz nym dy leber von einem kalb vnd sewd die vnd treib sy dan durch ein tuech mit weissem prott alls ain pffeffer vnd gews dann das in ain haisz smalcz vnd ein wenig essig vnd gewurcz darein vnd las erwallen es wirtt guett
 kutten lattwerg item recipe haffen da vnden halb hais wasser inne sei vnd steckent holczel dar inn vnd legent die kutten darauff das sey indas wasser nicht vallen  vnd teckent ain haffen daruber vnd tem pfent sy allso pis sy waich werden vnd schell sy dann als ein opffel vnd reib si dann durch ein tuech vnd siedent das allso vnd nym zw xxx kutten ein trinckel gelauttert honig vnd ain trinckel guetten wein vnd sewd es inder dick alls ein waiczen musz vnd las dann das ge wurcz darein vallen vnd gewsz es dann auff ain prett so hastu ein guette lautt wergck
 item dy weichsell treibett durch ain tuech sind sy spor so treibent sy mit guettem wein durch ein tuech vnd siedent sy in aim trincken gutten honig das ge lewttert sey worden das sy dick werden zw ainer lawttwerig
 schweinen pratten item so nym ain sweinen pratten vnd salcz in vnd strew dann darauff wellschen kumich vnd leg in vber nacht in wein vnd pratt in dann an ainem spis oder in ainem haffen allso mach auch aller lay pratten
 ain gefollten kapawn  item fider denn capawn vnd thue in auff vnd thue daraus die lungen vnd die leber vnd das maglein vnd furb den magen woll vnd thue darein gancz vnd halb wachalter per vnd ain wenig in gwer klain geschnitten vnd na indenn zwe vnd hefft das inden kapawn vnd nym dann das hercz leber vnd lungel vnd zue er schnicz vnd sneid darunder speck klain als wurffell vnd knoblach vnd zwcker vnd wachallter per ingwer vnd naglein vnd ander guett gewurcz ob dw willd vnd da mit fullen vnd na in dann zue vnd beraitt in dann vor mit salcz darnach darnach spick in mit ainem speck nadel auswenndig darnach pratt inn allso magstu ander gevogel machen
 ain gepratten milich item nymm ain wenig mell vnd rur es wol mit guetter milich vnd klopf ayr darunder vnd gar ein wenig smalcz so tropfell das an ainen haissen spis vnd reib denn spis vmb
 sulcz visch item nym dy leber von denn vischen so sy woll gesoten sind vnd zetreib sy  woll mit essig vnd wurcze si woll vnd thue anis geriben leczelten darvnder vnd erwell sy an denn vischen vnd thue dar ann saffran so hasstu ain gutt sulcz
 fisch in ainem haffen pratten item nym denn zwifel vnd sewd in woll besunder vnd sewd dy visch auch besunder vnd wurcz sy woll vnd mit essig vnd schutt sy aus vnd erwell sy denn an denn zwifell so hastu ein gutten haffenpraten
 ain zinsewdel von gepachen vischen item nym opfel zway tail vnd ain tail zwifel vnd hack es woll durch ein ander vnd roste es woll in smalcz vncz es waich werden vnd wurcz es woll vnd mach es geld mit saffran vnd gews essig dar an wildw es aber guett machen so tue ein erbalben honig daran
 guett sulcz visch item nym wein vnd essig vndeereinander vnd ain wenig piers darunder vnnd wasch die visch damit vnd nym das ingerewsch aus dem visch vnd mach es rain mit einem messer vnd nym dy schueppen in ain sawbers tuechlein  vnd sewd es pey den vischen indem wein vnd indem wasser vnd thue das ingere wsch dar zue vnd wenn dw sew wol gesoten hast so seich dy prue her ab vnd leg die visch aus in ain schusel v?? vnd las sy vber slahen vnd las dan die prue woll vnder einander sieden vnd wurcz dan woll vnd thue sy dann her ab vnd ? las sy auch vber slahen vnd gews es dann an dy visch so stett sy an zwelffel vnd wollt ir so mugtt ir auch woll ein wenig arbais prue daran thun oder hawssen platren dar inn sieden vnd deck es nit zue oder sy werden fal vnd will dw dy sulcz gar durch sichtig lawtter vnd klar machen so lasz sy woll geuallen vnd seich sy dann ab vnd las dann erwallen vnd tue das gewurcz dann daran vnd tue dann dy prue an dy visch
 visch in ainem pffeffer item nym gut gesoten visch vnd mach darann ain pfeffer als dw in machest an wilpratt vnd wil dw in guett haben sorast daran opfel in ainemm smalcz so hastu ein guetten pfeffer etc 
  crosair item sewd ayr hertt vnd hack si klain vnd reib ein wenig semel vnd leczelten daran vnd slach daran air vnd rur es alles durch ein ander vnd wurcz sy woll vnd tue sy in zuprochen ayr sch schallen die in der mit von ein ander sind full dy schallen damit voll vnd kleib sy vber ein ander mit dem da das dw es aus machest vnd pach es dann in smalcz vnd thue dann dy schalen dauon vnd gib sy trucken oder in einer prue
 gefullte ayr item prich dy air vnden vnd oben auf an dem spicz vnd lar sy aus vnd vnd sewd es das aus denn ayren komen ist vnd hack es dan klain vnd wurcz das woll vnd slach annder ayr daran vnd ain wenig smalcz vnd ful das wider ein dy schallen vnd stosz es an ein spisz lein vnd brate sy so hastu guette ayr
 geprantte kuchlach item nym ain haissz wasser vnd mach denn taig da mit vnd slach in gar woll das die knollen vergangen sind vnd slach denn ayr daran vnd slach denn taig aber woll vnd pach sy dann
  wie man grun ingwer machen sol item recipe j libra ymber die schabt ein wenig vnd lett die in ain kaltt wasser viij tag vnd alle tag nym zway frische wasser daran vnd machent dann ain laugen von ainem vngeleschten kalich vnd leg dy ymber dar ein auch achtag in ain kallt wasser das von honig gemacht sey vnd albeg am dritten tag siedent sy ain gutte wel darinn vnd wann ir sy zw zucker machen wellett so wischt sy schon aus dem honig vnd macht dann syropp von aim libra zucker daran ir mugt in auch woll machen das ir nit honig wasser dar zue brawchen nur ain slecht frisch wasser
 zw der leber vnd zw der lungel item nim saluan pletter vnd kum vnd mach dar aus ain puluer vnd thue es an das essen das ist gutt zw der leber vnd zw der lungel
        
