    confectum viltu machen diacitonieon so nym eyn halbes pfunt quitten vnde nym eynen gefugen kessil vnde fulle den mit wasser wen das wasser siden wolle so lege die guetten gantcz in den kessil vnde los dorynne so lange legen syden bis das dy quitten an der hand zuc schrinden so nym sy auß dem kessil vnd las sy erkalden so schele sie schone wenne du sie geschelest schon so nym vnd sneid das weiche das do pul= pa heyszet alles abe vnd hute dich vor den steynen die indem grobisse seyn so nym das das do abe gesnitten hast vnd drucke es durch ein bestin sip das nicht czu cleyne noch zcu gros locher habe bisz das du es gar mit eynem leffil durch druckest vnde ist den der durch druc= ten pulpen ader materien ein pfund so nym anderhalb pfund honigseyms vnd thu das honigk in eynen kessil laß das bis daz du das gar reyn geschumest so nym dy materie vnd lege sie dor yn daz  das laß syden mit einandeer vnd rure das immer in heit mit einem grozen reibholtcze ader mit eyner schynen das es icht burne wiltu denne vorsuchen abes gnugk ge soten sey so nym peyel ader ein slech= tin stein vnd thu sein einwenigk daruff is das es sich schone leßer dauon vnde nichten cleber andem steine ader an dem peyel ader an den hendin sunder? das sich let kulichen welchern vnder den henden also pillelein so hat es das sydens gnug so nym ein halbes pfund ingber vir lot galgan vir lot czenemey eynen halbin vir ding macis swarczes pfeffers muscat negelein iczliches eynen halben virdingk spiklingin aloes das flewszer vsz dem paradiße inder apteken irkenstu das lat damomi gutes cleynes citwars der virer iczlichs glichem loth disße wurrcze sal man wol stoßen vnd reib sie durch eyn cleyne sip das puluer sal vor bereit sy erdenne du an hebist dyacitonicon czu machen so nym das puluer vnde thu das in die vorgemachte pulpe vnd rure das also vaste vnder einnander an vnde las bis das es sich gar glich vnder einander gemischet so nym eynen schonen tisch vnd see das vorgnanten puluers dar uff durch ey sip vnde nym di materie vnde lege sie uff den tisch vnde czu breite sy mit eynem cleinem sinwellen holtcze also man thut dem teige  der crapfen vnde las erkalden vnd zcu sneide es danne vnd lege es in eynen uwen topff vnd nutcze das dawer wol vnd vortreibet die wollekeid vnd den we vsz dem herrczen sie wermet den magen vnd machet den wol dawen sie ist gut den die zcu weichlich vnd czertlich erczogen sind sie ist gut den edeln luten die nicht scharffer ercznei erleiden mogen sie ist den gut die die htt henemuter haben sie machet gute farwe vnd ist vil gut asmaticus das ist den die den dorten sichtum ha= ben vnd ist gut vor den husten vnde widder den stechin vnde widder an= der mancherleye sichtum
     von guder sultcze w iltu gute sulcze machin von nussen so nym dy welsche nusche an sancte iohannisnis nacht vnd schele das dunne schelchen abe das sye rechte wys werdin vnd durch stich sie cruczewens mit eyid ale vnd lege sie denne in eyn reyne wassir ein acht adir virczen tage vnd gus alle tage czwir adir dreistund reyne wassir dor uff  bis so lange bis das du smerckist das so niemme bitter sin so nym sie denne uf yn ey= nem topfe adir in eynem kessil mit eynem gu ten honige vnd nym sie denne er vß mit eyner locheringen kellen vnd las sie kalt werdin vnd nym denne des sod do sye yn= ne gesotin haben vnd honige das bas vnd seud das wol biß so lange das die suppe dickelicht an dem leffel werde so laß sie denne kalt werdin vnd nym denne die nusße vnd stecke indie locherthen inge= ber cynemey vnd nelickin vnd wurcze denne die suppe rechte wol vnd geuß sie denne uff die nusse du sy denne ge leist in eyn glesin topf so hastu denne gute naturliche gesulcze nusße
 w iltu gute claret machin so nym czwei lot cynemeyn ein lot ingeber ein halb lot pariskorner das sal man zcu puluer machin vnde das zcu stosin vnd thu dorczu gestossens safferns also gras als ein halbe erbeiß vnd nym ein halb no sil honigis vnd ein halb stobichin weyns der syne farbe heldit vnd trib das honig vnde den wein vndir einander vnd guß denne den win ubir dis puluer in eyne kanne vnd thu die kanne veste zcu vnd las sie stehin eyne stunde adir zcu vnd gus deme durch eyn rein seglein das sal gemacht sin als eyn lawgen sag vnde  geus denne darein vnde was vnde= ne durch gehit das guß oben widir yn bis so lange das iß lautir alsgatl golt far get vnde geus denne in ein glas vnde trinckes des morgens nuchtern das ist czuvil dingin gut beide czum herczen vor geruch zcu allen dingen vnde ist ein naturlich gud claret
  
