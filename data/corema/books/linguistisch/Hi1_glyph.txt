  eynen mandel keysze szo schetle dy mandel vnde werp szy in kolt water  nym sy denne weder vth vnde ryf sy cleyne vnde leckge si vp eyner harer daeck vnde lat szy drage warden vnde denne mandel melk vnde dar thu gote afelate vnde czucker dar vp
 item eyn appel mues dy eppel schydt ad iiij vnde schydt dy kernen vt vnde werp sy yn smolth vnde bradt szy rodt vnde drucke denne de eppellen medt deme smolte dorch eynen dueck vnde duch denne dar thu hannichkucken vnde ryf sy vnde szyde dat medt wyne vnde make dat denne thu medt guden krude vnde dhu dar thu honnich
 item eyn beren mues syde dy kerner yn eyne panne det sy weeck werden nhem denne with brodt roste dat rodt vnde werp dat yn wyne vnde nhem den= ne dy beren vnde riff szy kleyne vnde slach szy denne medt deme brode dorch eynem doeck vnde nhem denne krude vnde dueh dar honnich thu
 item eyn ander appel mues schelle dy eppele vnde schydt sy cleyne vnde lath szy medt wyne vp syden nhem with brodt dueh dat dar maken vnde lath dath vp syden dar uha slach dat denne dorch eynem dueck vnde dueh dat yn eynem top vnde lath dat vp syden vnde dueh dar thu eyer vnde krude vnde make geel vnde menge dar honicht thu
  iten eyn mus van queden schydt sy ahn vyren vnde nhem dy kerne vth vnde syde gar  vnde kuele sy denne wedar nhem denne rassen vnde fyger vnde wasche sy reyne yn wine vnde dueh denne dy quheden beren rossen fygen thu hope vnde slach dat dorch eynen dueck vnde dueh dat denne yn eyner poth vnde make dath dunne vnde lath dath vp syden vnde dueh dat thu krude witten engefar
 item eyn fleysch mues nheme fleys veth vnde mager syde dat gar nhem dat vt vnde hacke dat cleyne werp with brodt in dat sop vnde lath dat weck werden vnde lath vnder eyn ander hacken dath dueh denne yn eyne poth vnde lath dat vp syeden medt wyne cloppe eyger vnde dueh sy dar ahn bet dat ydt vp syth vnde dueh dar thu krude vnde honnich vnde make dat geel medt czefferan
 item lewer vnde lungen mues syde szy beyde gar vnde hacke sy cleyne medt wine slach sy vnde wrynk sy dorch eynen doeck vnde lath dat vp syden medt guden swarten krude vnde dueh honnich dar thu
 item eyn guden etyk dhen dhu wylth dragen oefer feldt dr nheme sle half rype vnde stote den yn eynen mojser vnde slach szy yn eyner dueck dat yd duke werdt vnde leckge vp eyn bredt vnde sette dat yn dy sune vnde lath dat wol drage werden vnde nhem dat denne van deme krede vnde nhem dat yn dy tasche wen dhu wilt etzyck hebben szo slach dat medt wine odder oldem byrr dorch eynen dueck szo werth dat gudt etzick
 item wiltu bitter braden slach sy szerr wol vnde steck ahn eyn spith szo slach sy wol medt mele wen sy denne ge braden ist szo be slach sy meth olye szo werth sy geel
 
