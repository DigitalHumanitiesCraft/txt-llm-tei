  ad faciendum vinum cerasatum  wollent er machen kyrßwyn  so sollent er namen gruß kyrßen id est amerellen  dy sal man dredyn  dar nach neym den getreden win vnde tu en in eyn czuberlin  vnd neym dan das trittel als vil honiges vnde dunt das honig yn eynem keßel  vnd laßent es eystunde syden vnde gar reyne schumen  vnde wan daz gescheicht  so laz das honige also syden inden kyrßwin schuten  vnde las dan 2 kuechte dar obersten vnde rurer biß das es kalt wirt  vnde wan ys kalt wirt so dunt ez yn eyn feßelin vnd laßent dan eynnen knecht 4 ad  5 dage alle tage eyne stunde ruren  wan das ge schecht  so neme man dan der pesten worcze dy man gehaben mag zymen yneber negelyn  vnde s henkynt dy wurcze in eyn seckelin alse gancz indas feßelin  vnde so der wyn ye alter wirt so er ye peßer wirt 
 ad faciendum schleen kumpost  schleen kumpost macht man also  eyn virtel schle= en  vnde 200 nespeln vnde 50 regels bern ader me  vnde laß dy regels bern ober syeden  als das sy eynen guten wal tun  vnde wan das geschicht  so nement eyn kobel  vnd legent dan von erst eyn lege nespeln  vnde dan eyne lege schleen  vnde dan bern dar zwschen  vnd wan es gar geleyt wirt so neymdan honig vnde suße win  dar noch daz er vil muß sin  vnde sydent daz honig vnde den win vndereynander  vnde laßent dy bru ober nocht sten das sy wol kalt werde  vnd gaß dy brue dan dar ober  vnde deckent es zuo  des honiges vnde dez wyns salglich vil sin  dy meßpeln solkent  harte sin dy schleyn sal der ryffe gebißen han   
 ad faciendum erbsal  erbsal sal man auch treten vnde yn ey feßlin tun vnd laßen ligen byß summer vnde sal das zu fyes= chen vnde zuo fleysch eßen 
  eyn ander drang nyem eyn faß vnde tudaryn erbsal schleen vnde hulczeppel vnde fulle daz mit reyme burne vnde laß yn ligen uber winter byß inden summer so mag man dan en wol drinken 
 ad preperandum manegut kumpost  wollent er machin manegult kumpost off dri ader  4 tage so nemit manegolt mit worzeln  vnde laßent das aber syden alse daz ez nit virside vnde daz eß nit zu wech werde  vnde laz ez kalt werden vnde nement dan sußen win honig senff eßig salcz vnde saffram so wirt ez geyl vnd ruyr das durch eyn ander  vnde gyßent ez dan ober den mangotlt 
 ad faciendum electuarium rosarium  wollent er machen rosen latberge so niemy rode rosen vnde laßent si gar wol dorren  vnde dar nach kley= ne stoßen alße peffer  vnd duont sy dan yn honig vnde laßent ez alse lange durch eyn ander rurn byß daz yß farbe gewynne vnde dunt dan gude wuricze dar yn  etc  ad faciendum electuarium nucum  wolt er machen nuß latbewerg  so laß dy nuße abe brechen e sy ziictig werden dy wyel der kern noch waßer ist  vnde nement dy nuße vnde stuppent sy vßwendig vnde legent sye dan in eyne rusen  ader in eynen sak vnde henkint ys in eyn fließende waßer  vnde laß sy dar ynne hangen  14 dage  vnde nement dan dy nuße vnde machent ey loch dar durch  vnde nuwent sy ynwendig vnde stußen dem dy nuße fol guder worcze  vnde legent  sy dan yn eynen haffen der oberlasurtt sy  vnde nement dan honig vnde laßent daz wol syden vnde schuamen vnde laß daz dan steyn byß das ys schyere kalt wirt  vnde wan ys noch eyn wenig lae ysst so s? schodent das honig ober dy noße  vnde deckent sy dan wol schone  vnde laßent sy dan steyn eynen manynt so werdent sy gut 
 
