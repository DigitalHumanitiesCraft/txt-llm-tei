  gebrest swein choepf widu machen gebrest sweinkopf vodn vischen so nymb karpfen oder sleinnen vnd sch= up dy schon oder ein parben vnd slach den auf vnd mach in czw stuckchen vnd tue in in ein pfan vnd gews dar an halb wasser vnd halb wein vnd daz di prue nur ein vingers hoch vber ge dy visch vnd sc hab si vber ein gu= tes fewr vnd laz wol sieden vnd salcz si leicht vnd stupp si wan si sein halbenweg ein gesoten so saig di prue in ein schueschel vnd nym dan die visch vnd tue die graet dar aus vnd hack das prat ein winczigs durch ein ander vnd tue ez wider in die pfann vnd gews dye prwe dar an vnd laz ein winczigs sieden vnd die schuepen sewt dan auch vnd streich si dinn durch vnd gewsss dan alsambt in ein klaini pfann vnd las sten pis es hiert werd vnd hab es dan vber ein fewr vnd zulks pald her wider ab vnd slach es auf ein pa= nckch vnd sneydcz in ein kallte suesse prw daz get in der vassthen für gebrest sweinkopf
  ein gepachens von reisch wildu machen ein gutes gepachens von re= isch so sewd den reisch in wasser vnd laz in nicht vast versieden vnd saig ez schon ab vnd tue ez in ein reibscherben vnd reib ez klain vnd reib rochew air dar vnder vnd tu smalcz in ein pfann vnd schewsss durch die hannt als gebranntte kuechel wan es gepachen ist so sae ein zukker dar auf vnd gibs dan hin  
ein gemus von tuttern  wildu machen ein gutes gemus von ayr= tuettern so nym darczw guten walisch= wein vnd ein winczigs semell vnd streich ez dan durch ein tuech mit ein ander vnd tue zukker dar ein habstu dez zuckker nicht so nymb honig an di stat vnd tue es in ein klaines hefen vnd secz auf ein kolen vnd ruer ez albeg dar vnd als pald es dan dick wirt so heb es her wider ab vnd versalcz es nicht
 wilpraet von rintfleissch wildu machen wilpraet so nym ma= gers rintfleisch vnd hack es klain vnd nym ein wein vnd vah ein swais von einem kalb vnd tue den wein dar ein vnd secz auf einen kolen vnd ruer es pis es si= den wirt vnd geuss es dan auf daz fleisch  so veaht es die stalt als wilprat vnd hack dar vnder ayr vnd geribens prot vnd stupps wol vnd mach dan palen dar aus als die fawst vnd seued es in einer fleischprue vnd sneid es dann klain als daz wilprat vnd mach ein guten pfeffern dar zw vnd stupp in wol ab mit guten gewurczen vnd leg daz wilprat dar ein vnd versalcz sein nicht so ist es gut
  latwary von weichseln wildu machen gut latwary von we ichselen so tue dy weichsel in ein hafen vnd secz auf ein gute gelut vnd gevss nicht dar an wan es dan nu sieden  wirt so las es kalt werden vnd streich es durch ein tüch vnd tu es in ein kessel vnd secz auf ein drifuz vnd ein gute glut dar vnder vnd las es sieden pis es dick wirt vnd tu ein honig dar ein vnd ein geribens prot vnd stupp es wol ab vnd ruer ez albeg pis es dick wirt allessambt also pis tu sein nymer gerueren magst so hat es sein dan genug
 latwary von regelpiren wildu machen gut latwary von regel= piren so schel dy piren schon vnd sneyt si zw virtailen vnd tue di keren dar aus vnd tu si dan di piren in ein hefen vnd secz sy auf ein glut vnd geuss ein virtail wasser dan an vnd vermach den hafen daz der tumst nicht aus ge wenn si sein dan geinug haben so stoss si klain vnd tu es in ein ke= ssel vnd secz auf einen drifuz vber ein gute glut vnd ruer es albeg vnd ye pey ein weil so geuss ein winczigs honig dar an vnd stupp si wol ab mit gutem geburcz so werdent si gar gut
 ein gemus von kuelungelen wildu machen ein gemus von kuelun= gelen wen di nu gesoten ist  so ha= kk sey klain vnd tue sey in ein gute fleisch= prue vnd secz auf ein gute glut vnd laz mer sieden vnd reib ein prot darin  vnd stuppz wol ab vnd sneyd dar in speckch klain vnd wurffellot vnd smelcz in ein pfann wen du das gemus an richtest so tu den speckch dar an vnd versalcz nicht so ist es gut
  latwary von weinpiren wildu machen ein latwary von wein= peren so prich die weinpir ab dem klainen vnd tu si in ein kessel vnd secz auf ein tri= fus vnd ein gute glut dar vnder vnd gewss dar nichs dar an vnd wen es sieden wirt so laz dann kalt werden vnd streich ez durch ein tuch vnd du es wider in den kessel vnd secz wider auf den tri= fus vnd sewd es wol vnd mit guten gewurcz stupp es wol ab vnd gews dan auf ein prot vnd laz dan also kalten vi tag vnd dar nach sneyd es wye du wild klain oder groß vnd wirt gut
  genus von weichselen wildu machen ein gut gemus von weich selen so tu si in ein hafen vnd secz auf ein glut wenn si nu sieden wirt so laz kalt werden vnd nichtz nicht dar an vnd streich durch ein tuch vnd tus wider in den hafen vnd laz sieden vnd geus ein honig dar an vnd geus ez dan in ein vassel vnd da weil es seudet so ruer ez pis es dick wirt aus dem vasselein magstu es dan geben warmes oder kaltes wie du wild vnd wen du es aufrichtest ynngwer dar auf vnd versalcz sein nicht
   gesulczt maurochen wildu machen gesulczt maurochen so full di maurochen mit einer guten ayrfull vnd stoes si schon an ein spissel vnd prat si schon vnd geuss ein gute prue dar an dy von sulcz vischen sey gemach oder sunst ein gute prue von fleisch vnd tu im ein gute hilff von haussenpletern oder von we es gern geste vnd versalcz nicht so ist gut
  maurochen auf ein plat wildu machen maurochen auf ein plat so nymb kelberlungellen vnd seut sie schon vnd ain ay hachk dar vnder vnd auch gut stupp vnd geribens prot vnd hack es klain vnd mach ein holcz dar czw baidew seitten spyczig sey vnd mitten groz als di maurochen vnd streich dan der full dar an vnd mach es geleich vmb daz holcz vmb vnd vmb vnd nur daz es mitten albeg groz sey vnd pach es in einem smalcz also mit dem holcz vnd sneyst dan mitten von ein ander vnd czeuchs ab dem holcz so seint ir dan czwo  also mach ir wie vil du wild vnd mach ein gute full dan die maurochen dar mit gar schon vnd mach dan ein grunes plat von ayren vnd petersill vnd laz daz plat nich vast pachen in der pfann vnd di maurochen sturcz dan dar auf vnd laz hafften an ein ander vnd richt es dan an vnd daz  magstu geben zw welher czeit du wild im iar vnd mach es nicht gel  so hat es dy rechten maurochen gestalt
  ein pachenns von kelberlungeln wildu machen ein gucz gepachens von kelberlungeln so hack di lungel klain vnd ein winczigs gesoten speckchs dar vnder vnd czwen ayr tuter vnd gut stupp dar ein vnd hack daz gar klain durch ein ander vnd mach klaine kugel dar aus vnd mach ein guten strawben taig vnd czeuch di kugel da durch vnd pach es in einem smalcz vnd versalcz seyn nicht so ist es gut
  dreyssigk ayr zw ainem wildu machen dreissigk oder vir= czigk ayr czw ainem so nymb czwo saw sawplatern ain klaine vnd ain grossew vnd nym dan die klainen die swaib ynen mit wasser schon vnd klop dy ayr vnd schaid den tater pesunder vnd daz weis pesunder vnd geus den den klopfften tutter in di klaine plater vnd nea si zw wan si vol sey wordem vnd wirff sey in einen hafen vnd laz den tutter also siden pis er hert werd vnd nym den di grosse platter vnd swaib die auch gar schon vnd sneyd oben ein loch hin ein als groß als der tuter sey vnd den schewb dan hin ein aber di plater sneyd vnd laz am ersten schon von dem  tutter vnd nae dan die grossen plater schon czw nur daz ein trachtir mog gesteken vnd klopp dan daz weis durch einander vnd geuss durch den trachter hin ein auf den gesoten tutter pis di selb plater von den weyssen vol werd vnd nae si dan gar czw vnd wirff auf ein fleisch od in ein hafen vnd laz sieden  so wirt es dan ain ay vnd gib es dan hin vnd ein essig darzw
  aus ainem al czwen wildu machen aus ainem al czwen so zewch dem al di haut ab vnd mach ein gute full von ayren vnd stupp wol vnd full die in dy hawt vnd cher di haut wider an daz recht vnd stoss daz hawbt in di full vnd nae es daz es nicht abfall vnd nym den den al vnd seut in mit wasser vnd wein vnd stupp in wol ab vnd nym dan den al in dy hawt vnd prat in schon auf ein rost vnd petraeppf in mit putter so er dan gepraten ist so leg in auf ein schussel vnd den gesoten al darzw vnd gib si dan hin den herren so mag der herr wol sprechen von wan kumpt der ain al
  ein hen in ein chraglatz gelaz wildu machen ein ganncz hun in einem chragllatz glas so pruee daz hun schon vnd laz im di haut pey dem hals vnd pewirff es schon zwischen haut vnd des fleisch vnd zewch im die haut ab also gancze pis ann die fuss ynbendig ab also daz si  an der haut peliben vnd mach ein klains stu= mpffocz holczel vnd plas in di haut wo si dan ze prochen sey da na si dan zw vnd nym den den ainen fuss vnd stos in in daz glaz vnd darnach den ander fus vnd nym daz stumpffocz holczel vnd stos ye der haut ein winczigis hin ein wen du nu di haut hin ein gestos pis an den hals  so halt den hals hye oben vnd vbersturcz in mit der haut vber daz glas vnd pint es mit einem faben zw  so nym daz hun vnd wirf es auf ein fleisch vnd las sieden wen es nu gesoten ist so hack ayr vnd petersill vnd saluan vnd gut stupp vnd plas dan in das glas so tuet sich daz hun auf so full dan die full dar ein vnd wen di haut vol ist so vermacht sey oben wol daz si nicht hin ein vall vnd daz kain wasser hin ein mog komen vnd tu es dan in ein hafen vnd geus ein wasser dar an vnd deck es czw vnd laz sieden so wirt es sich strechen in dem glas daz man siecht die flugel die fuss vnd den hals vnd den ganczen potich mit ein ander
  salsen von weichselen wildu machen ein gute salssen von weichselen so tu di weichselen in ein hafen vnd las si sieden vnd dann kallt  werden vnd streich si durch ein tuch vnd tu si wider in den hafen vnd secz auf ein glut vnd laz si sieden vnd rur si pis si dickch werdent vnd tu honig vnd geribens prot dar ein vnd nagell vnd gutz stupps genug vnd tus dan in ein vassel vnd die peleibet dir dan drew oder vir iar gut
  ein edels ein pachens wildu machen ein gucz gepachens so kopp ayr klain vnd sneyd semel wurffellot dar vnter vnd muskat vnd mach es gel vnd mach ein smalcz in einer pfan vnd mach ein plat von halbentail vnd tu dan daz plat her aus vnd mach von disem auch ein plat vnd las dar ynnligen vnd nym dan gerost oppfel vnd nym dan gepratew rephunrn hastu der nicht so nym iungehunrn an die stat oder tauben vnd leg dan ein legt gerost oppfel auf daz plat vnd gehalbirtew hunny leg auch dar auf vnd hab es dan vber ein herd vnd klopp dan czway ayr vnd geus vmb vnd vmb an die pleter so werdent die pleter gancz vnd faym dan ein gucz honig schon vnd sawber vnd tu dar ein gucz geburcz vnd prich dan ein loch durch daz plat vnd gews dan honig dar ein vnd laz dar inn laeffen hin vnd her vber all vnd daz ist ein edle speys  vnd versalcz sein nicht so ist es gut vnd rain
  posteten von rindfleisch wildu machen possteten von rindfleisch so sneyd magers rintfleisch klain vnd das das drittail sey vnslit vnd daz nur die czway tail fleisch sey vnd nym dar vnder vogel oder tawben oder hunr vnd misch dar vnder vnd stupps wol ab vnd mach die hafen aus rockkem melb vnd prue daz melb mit haissen wasser ab vnd tu dan in di full in die hafen vmb vmb vnd pricht dan ein loch ober dar ein vnd steuss in den hafen vnd laz wol pachen alo magst si auch machen von guten vischen wen du faists von vischen habst wo du dez faisten nicht enhabst da nym putter an di stat vnd schneid die visch wol grosser dan das rindfleisch vnd versalcz nicht so wir ez gut
  dreylayr essen von ain visch wildu machen drey layr essen von ainem visch vnd daz der visch dannoch gancz pleib so nym ein hechten vnd slach ein nass tuch vmb daz mitter tail vnd leg in auf ein rost vnd salcz in vnd laz daz hinder tail praten fur sich selb vnd den kopp begeuss mit haissem smalcz oder ol vnd spreng es mit melb vnd laz also  pachen vnd daz tuch pegeuss albeg dar mit haissem wein vnd daz sewd sich selb also hastu gepachen gesoten vnd gepraten visch von ainem visch vnd gib ein salsen darczw
  plamantschir wildu machen plamantschir so nym alte hunr vnd die seud vnd nymb daz praet von den prusten vnd hack es klain vnd nymb ein dickke mandl milch vnd leg daz praet dar ein vnd gar ein winczigs reisch dar vnder vnd tu es in ein schone pfann vnd zukkeres genug vnd tu ein hulczein loffel dar ein vnd gar ein gucz sweines smalcz vnd secz auf ein gute glutt vnd ruee es daz es klares vnd weisses pleib also magstu aucht plamatschir von guten hechtten vnd die sew in wasser vnd tu di graet aus vnd hackk daz praet klain vnd tues in ein dichke mandl milch vnd zukkers genug dar ein vnd auch gutten putter vnd tues in ein schone pfan vnd secz auf ein gute gluett vnd ruer es daz es also klares vnd weisses pleib vnd versalcz nicht so ist ez gut
  gyyslies von kelber fussen wildu machen gut geysslies von kelber  fussen  so uerseued die in wein gar wol vnd wen si nu gesoten sein so tu si aus der prue vnd stoz in einen morsar vnd streichs mit der prue durch ein prue duch vnd tu honig dar ein vnd gutes geburcz vnd laz wider sieden vnd fa= yms schon vnd geuss auf ein klaine pfann vnd laz sten vncz pis es gar hert werd vnd tus dan vber ein herd vnd zulks pald her wider ab vnd slach auf ein pannckch so sneydestu es dan wie du wild vnd uersalcz daz nicht so ist es gut
  gemacht nuss wildu machen gemacht nuess so nym die nues ach tag vor sunbenten vnd stich mit eim pfriem in yde nuess fuenff locher vnd laz si also waesseren ach tag vnd schell si dan in wein vnd sewt si dan ein winczigers vnd laz truchkeren ainen tag vnd seud si dan in honig vnd tus her wider aus vnd verstech si mit nagellein yngweren vnd czymarinden vnd las dir dan ein sawbers honig sieden vnd mach daz ab mit guten ynberren stuppenn vnd leg dan die nuss darein vnd du si dan in ein vaessel vnd verdeck daz schon so pleybent si etc 
  holpraten von vischen wildu machen holpraten von vischen vnd von mandel milch so nymb einen hechkten vnd hackt den klain vnd tu dan geribens  prot dar vnder vnd stupp es wol vnd nym ein holczlein spis dar eben sey vnd streich di full dar an mach es gleich als ein hir= sen praten vnd lege es dan zw dem fewr vnd prat in schon vnd geuss in mit putter oder ol wan er gepraten ist so czeuch in also ganczen ab dem spis vnd nym die dick man= del milch vnd haussenpleter dar vnder die ge soten sein vnd zulkers genug dar an vnd tus in ein sawbrie pfann vnd mach es gel genug vnd verkalen den praten mit taig vnd secz in in ein klaines hefen daz er auf= werds ste vnd geus di mich dan in den pra ten vnd laz in sten pis er hert werd vnd sneyd in dan ze dunnen scheiben vnd gib es dan hin vnd daz hayssent gulden spigel
  gesulcz mandel mit dreylayr wildu machen gesulcz mandel mit drey= layr gestalt haben so nym haussenpleter vnd die verseud in wasser schon vnd nym dan dick mandel milch vnd petersilb vnd hack den klain gar wol vnd reib in in einem reib scherben gar klain vnd daz trittail mandel milch dar vnder vnd zuckkers wol ab vnd daz wirt dan ein gruny varb vnd nym dan dise czway tael vnd die seud in einer pfan vnd zuckkers auch wol ab vnd laz  also sieden in der pfann vnd geuss dan ainen tail al= so weissen auf ein pfandellein vnd daz trittail mach gleich gel vnd geuss auch auf ein pfa= ndellein vnd laz dan sten vnd seud die grunen farb auch in eim pfandellein vnd geuss dan auf ein pfann albssambt vnd laz sten daz es hert werd also hastu drey farb grun weis vnd gel vnd hab es vber daz fewr vnd tu es pald her ab vnd slach es auf ein pannchk vnd sneyd es dan schafftza= gloet vnd leg es also gesnitens auf ein tisch auf ein schussel dez ersten so leg dar nach weys oder grun etc  pis die schussel vol werd vnd gib es dan han hin vnd bedeck es schon
  ein pachens von dreylayr pleter wildu machen gutes gepachen von drey layr pleter ains grun daz ander weis daz trit gel so nym ayr vnd tu es das weiss besunder vnd die tutter besunder vnd hackk pe= tersil klain in einen scherben vnd reib ayr dar vnder vnd mach dan ein pfann heal mit smalcz vnd mach eins plat her aus vnd mach dan eins gelbs plat her aus vnd den tutteren vnd daz tu auch her aus vnd klopp dan daz weiss vnd mach ein weis plat  vnd leg dan die drey pleter auf ein ander vnd daz grun plat sol mitten sein vnd sneyd es dan schafftzaglot vnd  stoss an ein spissel vnd mach dann ein taig den mach mit wasser gel vnd czeuch si dan durch vnd pach si in einem smalcz vnd zeuch die spissel dar aus vnd nach der lennge sneyd si von ein ander vnd leg si auf die schussel vnd zukkers genug dar auf vnd versalcz nicht so werdent si gut
  wurst von rephunern wildu machen gut wurst von rephuner so nym rephuhn vnd sweines praet vnd loz daz praet schon ab den rephuhn vnd habstu des sweines praet nicht  so nym kelberans an die stat vnd hack klain durch ein ander vnd sneyd gru spechk auch dar vnder wurfflot vnd tu auch kumy dar vnder vnd wil du sy rotleichen haben so sneyd muskat dar vnder vnd nym dan ein sweinens smalcz dar ? an vnd fuls dar ein vnd prat si schon vnd mach dar czw ein salsen vnd mandel vnd mit wein vnd von ymber vnd gib es daz hin
  ein gemus von kloczen  wildu machen ein gemus von kloczen so wasch die kloczen schon vnd seud si dan gar wol vnd stos si klain vnd streich dan durch mit wein vnd seut sy wider wol vnd tu gut honig dar ein vnd nagel dar ein genug vnd stupps wol  waer ez dan cze duen so ribest ein geribens prot dar vnder vnd tus dan in ein hafen so ist es dir dan gut vier gancz wochen
  ein wachttelprein wildu ein guten wachttelprein machen so nymb fenich vnd schneid den in ein guti fleisch prue wen er gesoten ist so reib kaes dar vnder vnd richt in an vnd tu mitten ein smalcz dar ein vnd leg dan die pratten wachtell dar auf leber stechk auch dar auf vnd gib in dan hin
  ein edels sueffear fur aytter wildu machen ein edels getranck daz dir im iar dhain drues werd noch dhain aytter nicht schad so seut wermut in gais milch wen er gesoten ist so seich in durch ein duch vnd supff in dan aus so pist tu sicher des iares von den drusen vnd auch von den aytter
  ein gemachtz krawt wildu machen ein gemachtz krawt so seud weisse kraut hawbter vnd nym czway tail seniff vnd ain drittail honigs vnd die selbig prue mach durch ein ander mit wein vnd dar ein kumy vnd anis genug vnd leg daz gesoten krawt dar ein vnd gib es also kaltes  also magstu piessen auch wol machen  nur daz du dye piessen sieden scholt mit der wurcz  vnd mit dem krawt vnd gib ez auch dan also kaltes hin
 ayr kuchew wildu machen gut ayr kuchen so nymb gut semel melb vnd tu es in ein kar vnd slach ayr dar ein vnd rur es mit eim loffel d so du dicket mugst vnd ze masse salcz es vnd scheuss also grosses in den hafen ofen sam die faust vnd daz sint dan gut ayrkuchel
  charfreytag ein suppen an dem tag wildu machen ein gutte prue von mandel vnd von wein so stoss den mandel klain vnd streich in durch mit dem wein vnd tu ymber dar ein vnd ein durren visch prue auch ein winczgis dar vnder ob du der visch prue nicht hiest so geuss ein winczigs wasser dar vnder vnd mach es gel alz du es anrichtest so sneyd gepat semel dar ein wurfflot vnd solt geben an dem charfreytag fur ein suppen oder wan du wild
 chrus ayr wildu machen krus ayr so seud dir ayr daz di tutter waich werdent vnd moch dan ein sawblocz lochel oben in dein spicz vnd tu den tutter her aus vnd das daz weis in der schal pleib vnd hack petersil klain vnd den reib in einen reibscherben vnd reib die tutter dar vnder vnd tu ein smalcz in ein pfann vnd rur es dan durch ein ander pis es sein genug gebingt  vnd mach es nicht ze hertt ob dem fewr vnd full es wider in die schal hin ein vnd sewd es in einer guten fleisch prue ob es war ein vastag so sewd si in wasser vnd laz hertt sieden vnd schel si dan scon also mach sy in einer gutten prue vnd rost sy wol in smalcz also ganncz vnd gib sy dann hin denn herren
  ein press von einem kalb wildu machen ein gute press von einem kalb so prue daz kalb alss ein saw vnd czeuch im dye haut ab vnd slach sey cze stuck= en vnd seud sy schon vnd laz dye haut auch sieden dar vnder wenn ez gesoten ist so hack daz fleisch klain vnd pheffers vnd stuphs genueg darein vnd tuess dann in ein kessel vnd heb ez dann vber denn herd vnd geuss ess ein winczigs dar an vnd nymm dann ein tuech vnd leg ayn tayl der heut dar auff vnd streich dye haut vnd vmb vnd vmb dar ann vnd tue daz geheck dar auff vnd slach dann daz tuech wol dar= vmb vnd leg dann ain prot dar auff vnd swer staine vnd mach ain guette prue vonn gepetten semelen vnd hoenig vnd gutten weinen vnd hab ez daz dann mit einander vber daz fewer vnd lass syeden vnd streichs durch ein tuech vnd machs es ab mit mit gutten stupp vnd laz dy dann dye prue dye kalt werden vnd sneyd dye press dann dar ein also von kelberss kophenn magstu sy auch machen vnd die seint gut dar czu vnd wenn man sweinn koph hat so wayss man wol wye mann dye machen schol ein yeder mayster
 moerser kuechen  wildu machen guet moerser kuechen so sneyd semel wurfflat vnd kloph ayer klainn vnd tue dann semel dar vnder vnd sneyd muskatt dar vnder vnd ander stuph vnd mach ez gelt vnd slach dann gepratnew ayer hunr dar vnder ob du der huenren nicht hast so nembst tawben oder du magst auch nemmen leber maegel fuessel vnd tu dann ein smalcz yn den morser vnd setzs ez auff eine gluett vnd geuss dann vil dar ein vnd lass pachen vnd gib ess dann hinn denn herren
 moerser koch wildu machen moerser koch so reyb se= mbel vnd ayer dar vnder vnd mach es gel vnd stupps wol ab vnd sneydt drey muskat klainn dar vnder vnd tue dann ein smalcz inden moerser vnd secz in auff ein glutt vnd secz geuss dann dar ein vnd lass pachen vnd wenn ess gepachen ist so sneyd ess czu scheiben vnd gib es hinn dass ist guet am vaschangtag etc 
 kolblaty ayr wildu machen kolblat ayer so reib reib ein winczigs semmel klain vnd muskat vnd salcz ein wincziges vnd prich dann die ayr pey dem spiczs auff vnd tue daz wasser her auss weyss her auss vnd mach inn yecz ay ain helczel dar inn stockhenn vnd ? tue dar inn dann die fuell dar ein vnd ruer ess mit dem hoelczel d durch ein ander vnd lass dye hoelczel dar inn stecken vnd leg ez czu dem fewer vnd lass pratten vnd an drey musskatten hastu ge= ueg czwe czweliff ayeren vnd gib ess dann hin etc 
 von vischen alz recht pratten  dazs schueln mir lassen guet seinn froemder essen haben wir czway von vischen schuellen wir auch etwaz haben dezs schullen wir nem= men war da muss mir swayss czw haben von hechten get das dann da mit er die fa= ribt vonn hechten nympt daz praet da muess man guet gelburtz da hackkt man daz praet schonn da da macht mon die praten von die sint gestalt alz die recht praten dye schulen wir schon pehalten vnd mit mandel pesteckch sy schon vnd nymm ganctz negel dar czue so wirt daz pratten guet etc 
 salsen prawnn weiss etc  nin guete salsenn muess wir dar czw han praunn weyss vnd gruen wie du wilt dye weyss get vonn mandel dar die gruenn nymm anderswo do du der mandel nicht enhast da nym nuess an die statt czueckker muestu dar czu hann vnd mit weinn lass durch slachen vnd ein weysse ymgwer dar czu dann zw der prauenn farib muest weinnper hann vnd dy reib chlainn so wirt dir dye varib rainn vnd die slach mit gutten weinn durch wildu guette salsen hann so tue ein czuckker dar an so magst du ein guette salsen han
 ein guecz gesuefer czw einem gesuffer waz du dar czu must hann daz get von lecelten dar manndel weinper die nymm ingefueg vnd die weinper swaiss schonn dar an daz schol man ab machen schonn daz ez denn lewten wol gewall vnd nemb einn rainss tuch da pind er denn visch einn wil er dye press gancz an han  so schol er dye haut vom der sleim schonn streichen dar an da vonn wirt sy gar wol stan daz du der press nicht enhast so scholtu sey legen auff ein tisch vnd leg dar auff alzs swaer alzs daz tuch mug tragen dez nym dir guetten met wer sy kocht sy wirt gut etc 
 von der kram etc  vonn der krann well wier nicht lan wer guet gemuss wil han der seud tathecheren vnd feygen vnd schol ez wol swaissen dar czu mustu hann guetten weinn vnd muest guet gewurcz auch dar czu hann daz pest dass man vinden chann zuckker muss mon han vnd safrian so wirt daz gemuss guet vnd wolgetan etc 
 ein manndel schotten von krann heb wir wider an dar czu mustu manndel hann vnd ein vierdung czuckher vnd milich vber den schotten
 von mandel cheren muss wildu machen mandel cheren muss so nymm mandel dar czw weinper vnd gueten wein so wirt daz gemuess seinn vnd czucckers genueg vnd salcz es seinn gefueg etc 
 ein swarcz gemuess von anderen heb wir an ein swarcz gemuess wel wir han dar czu nym weinper vnd oephel vnd auch pirenn wil du daz ez dye farib hab daz chumt von praytten lecelten dar vnd guetten czuckler vnd hoenig mustu dar czw hann vnd guetten weinn vnd gucz gewurcz vnd salcz ein mass so machest du ess wie du wilt praunn oder swartz etc 
  ein mandel kaess dass lass wir nu stan von mandel wellen wier mer han von muss machen einen mandel kaess wann dye mandel milich nu gesoten ist so slach dye mandel auff ein tuech vnd auff ein essen muestu czucker han wann die milich nu gesoten ist so tue sey auff ain schuessel vnd daz sy scheiblig in der schuessel ste vnd geuss nuss milich dar an die muest du mit czuckker gut machen wildu dez kaess han so pesteck in yn mit nuss cheren gar schon
 von akcher speys etc  von ackcher speys well wir nicht lan mi= lich vnd ayr must dar czw han von einer kuelingeln nymbstu nymbstu daz smalcz dar czw so wirt dass gemuss guet dreys= sinck ayer mustu czw einem eessen han vnd saffrian wann da wirt ez gel vnd wol gestalt von etc 
 gemuess von einem chalb wildu daz pedencken ein guet gemuess wil ich dir schencken da von nym den sways vnd tue in in einen wein vnd misches vnd seczes czw einem fewer vnd lass hoch auff syeden habstu nicht czuckker so nym hoenig vnd leczelten an die stat wo dir der czuckker ab gat vnd tue smalcz dar ein so v wirt daz gemuess vein vnd lungel dye an dy stat gesoten ist sey hack auch dar ein so hastu daz gemuess gar salcz uers uergissnicht oder ez wird gar enwicht vnd gutes gew= urcz mustu dar czw han vnd schuet ez daran etc 
 ein hierssein gemuess von gemuess heb wir wider an wildu ein hirssenn gemuss han dass wildpraet  seud an die stat vnd gesoten lass werden kalt vnd daz wildprat sol sein rain vnd hack ess chlain die farib muss von einem kalb sein vnd lass die farib in ein wein so wirt dass ge= muss fein vnd lass denn swaiss in ein wein ut suprara vnd guet gewurcz must du dar czw han vnd den czucckker muestu auch nicht lan ob ainer dez czuckker nicht enhat der nemb hoe= nig an die stat etc 
 ein gemuess von ein visch wildu ein gemuss an einem vastag han von mandel get daz dar visch nymb dar= czw mer so der v visch ye weysser ist so ess ye pesser wirt vnd den visch seud an die stat vnd l dass er lass den gradt vnd hack in chlain vnd tu in den mandel vnd hiet= stdu der visch nicht genueg so nembstu rei= sch dar czw gestossen vnd nym dez ein mass czuckker vergisnicht oder ez wurd gar en= wicht
 ein guet gemuss von huenr fuessen wildu ein guette kost han daz get von hunr fuessenn dar die lass fuellen vnd hack magers gucz fleisch klain vnd mit guetten gewuercz mach es ab vnd wirff gancze negel in die fuell wildu es auff ein essen so nym czway ayer dar an wann die fuell dann perait sey so mach chlaine chnoedel da uon vnd die tue dy fuell in die chloew vnd lass ein fleisch prue syeden in einer phann vnd tue dann die chloew dar ein wenn sy nun gestrekcht seyn so nym gutte ein guette suesse prue in ein kessel vnd an die stat lass sieden alss lang pyss sy sein genug haben vnd wart eben daz sy sich nicht uer= sieden ein guette prue die solt du dar czw  machen vom haupp chragen vnd der leber daz hack mit guettem gewurcz chlain so wirt die prue rain vnd slach sey durch ein tuech etc 
 vom lampreiden lampreid ist ein guetter visch alz ich dich peschaiden wil wildu yn mit lampreiden pestan so sol du gutten hoffwein han der mag nicht sein cze guett wann von lampreiden kumpt ein frisches newes plut in den wein solt du lampreiden legen dass sy dar inn kem vmb ir leben vnd nym ein hayss wasser vnd stoss sey dar ein daz sy lass ier sleym sein vnd dass daz wasser nicht wellig sey so pistdu der haut frey wenn du sey vngehiuttet hast so wasch sey an die stat so wirt lampreid guet vnd macht dier ein newes pluet wann sy nu rain ist so leg sey fur dich auff ein tisch vnd daz haupp sneyd ir ab vnd den swancz vnd lass daz ander also gancz vnd daz sneyd dann zw drein stuckchen dar vnd seud sy in einem wein daz sy dar inn ertrunckhen sey gar vnd daz haupp vnd den swancz seud auch da mit wenn er nu gesoten ist so nym daz haup den swancz vnd ein tail seines leibes vnd prat daz dann schonn vnd mach daz es prawnn vnd in einem morser stoss ez chlain mit ein ander vnd slach ess mit sein selbers prue durch ein s rains tuech vnd dann mit guttem gewuercz mach es ab daz es denn lewtten wol gehag etc 
 von ayeren wildu etwas han von ayren von tuttern daz get ez an hundert ayr nym dar czu auch ein echterinn weinss daz ist die recht mass vnd faisten puttern muest auch han ob du dez puttern nicht enhast so nym smalcz an die selben stat vnd wildu ein gucz gemuss han so nymb  smalcz an die selben stat wellisch wein dar an vnd rueres also gesotens daz es slecht werd als ein glass vnd scholt czuckker darczw han so wirt es dann wol getan
 ein weiss gmuess wildu mer von weissem gmuss han so muestu mandel dar czw haben vnd hack dass weyss vor den hunren klain vnd an czuckker vnd sweinen smalcz must auch dar czw han salcz vergiss nicht oder es wurd gar enwicht
 wildu ein gemuess von von rehen
 rehen han so nym die farib von den lem= peren vnd hack daz wildpraet klain so wert es guet vnd auch rain etc 
 ein weiss gemuess wildu haben ein weisses gemuss daz get von mandel dar vnd darczwe mustu sweinens fleisch han ein magers vnd ein faistes vnd lass daz syeden an dye stat vnd hack daz klain so wirt das gemuess rainn czuckker mustu dar czw han wann es wert suess da von etc 
 wildu haben ein guet von pratvischen
 gemuss so nym einen guetten pratvisch vnd guet weinper dar czw vnd stoss sy durich einander vnd nym dar czw guetten wein so wirt daz ge= muess fein zuckkers salcz uergisnicht dar an vnd muest auch guet gewuercz han etc 
 von reich wildu ein gepachens von reisch
 gepachens han ein gutes ein weiss so nymb daz weys von den tuetteren so hast du ein weyss gepachens denn reisch seud dass er nicht waich sey vnd reib yn an die stat darczw nymb ayer klar das get fur geprantes albeg dh dar etc 
  wildu grunn gepachens von gruen plettern plettern pachen so muestu gucz gewurcz han vnd die fuell get von ayren dar vnd die fall streich  auff das plat vnd wind daz plat vnd wann es vmb vnd vmb gewunden ist so tue saffrian dar czw vnd wildu es nicht von ayren haben so nymb wein an die stat vnd wenn der taig nun gmacht ist so nym ein smalcz in ein phann vnd stos die oerter paydew in den taig vnd pach es an die stat vnd wen es gepachen ist so leg es fuer dich auff den tisch vnd sneyd es nach der leng oder nach der twiricht oder wie du wild vnd tue nach edlen lauff vnd schuet czuckker dar auff
 wildu guet pach=
 ein pachens von vischem
 en
 visch machen so mustu haben hecten sleynn oder karphen vnd den sways von den vischen musdu han vnd das gibst du dann fuer einen rech pratten vnd mit guttem gewuercz scholt du ez ab machen vnd auch muskat must du dacrzw han den hack nicht ze klain so wert daz ge= muess guet vnd rain vnd gar wol gesmach vnd wann es nun gehacket ist so maches als an der gestalt alzs ein rechpraten ist wie du es wilt gross oder klain vnd den praten scholtu winden vmb den spis so pist du dez praten frey vnd gewiss vnd leg in dann in ein chessel vnd lass in syeden wann er nu halber gesoten ist oder halbenbeg so pist du des praten gebbis so nymb in aus dem chessel vnd lass in kalt werden vnd pestechk mit ganczen neglein vnd wann man essen wil so schol mon in am erst pratten an die stat schon das er also haysser auff den tisch choem so ist er dann wol gestalt etc 
 dye siben farib etc   in dem summer heb ich an ich wil in dem winter gemach han wir schuellen vmb vrom= de gemuessy czudratten wann der wirt mon in den winter achten so tracht das du siben farib hast daz du mit eren dann mugest be= stan swarcz gar plaby farib mustu auch han geel weys praun vnd rot der ist auch wol not vnd auch grun chundt wier die zw sambe bringen nu wo wil du die farib all nuer vinden plab choren pluem du hab vnd nym die in dem summer vnd die derre in einem ofenn aber der ofenn sol nicht ze haiss sein so wirt die farib fein vnd stoss sey schonn vnd wehalt sey fuer einen rockch ze lon gruenn mag vnser nymmer uergessen well wir haben da von guette eessen vnd ob der petersil wer uergangen so vindet mon dannoch wayczen sangen oder saffrian wann mon aucht macht gruete gruem da von die rot praun farib get von weichselen dar wenn die czeytig sein so prich sy ab vnd wenn sy die cheren nu lassent so slach sy durich vnd ein drital hoenigs nymb du dar an vnd dar ynn solt du sy sieden lan wenn es nun gesoten ist so lass es kalt wer= den wil du es dann wol pewaren so tue es in einen hafen der ynne uerglaset sey so pist du sorgen vmb die forib frey vnd ein guetten rat ich dir gib ander stat wann du sey also wehalten magest ein ganczes iar das sy der farib nicht uer= leuset czwar also verdeck sey schonn daz sy nur nicht verdon die praunnen faerib  hastu dar einer roten farib nymb dir war herysen per scholt du in dem heribst nemmen ab wenn sy czeytig sein vnd die scholtu pressen schon so gibt man dir ge= ren einen rock ze lon daz virtaill schol hoenig sein so halt man sey wie lanck man wil dez nym dir guetten muet lecz= elten sind albeg guet magstu der leczelten nicht enhan so nymb eine semel an die stat schonn so hastu ein pecher wein cze= lon
 von mandel etc  von dem well wir nicht lan wir wellen mer von mandel han da scholt du machen sulcz von hoenig muest dar czw han wenn sy wirt suss da von wil du daz dy sulcz ste so mustu hausen pletter haben wenn sy nu gestanden ist so sneyd sey wil du wild vnd leg dann die sulcz auff ein tisch in ein schuessel vnd geuss ein gelbew milich dar auff dye gmacht sey mit czuckker vnd safrian vnd die milich mit den hausenpletter scholt du nicht syeden lan aber slach sey durch etc  hunc libellum cum agitatione conscriptum vestrae paternitati ex informationem domini ottonis prioris etc  offert etc   deuotus vester michael streytwicz etc 
             item kaldes crawt  decoque alba copita olerum et recipe ij partes sinapis et vnam partem mellis et mi sce liquorem cum vino carui et anisi et impone olera et da frigido modo  eodem modo fit de piessen nisi quod ibi decoquuntur herbe et radices et erit idem vt supra
  item salsa que servatur per annum recipe in mayo petroselinum pfefferchrawt saluiam iung piessen pleter et seca valde minuti invicem et cape rorem cum panno et misce et misce et there per pannum et pone in multer late quando sol advenit tr recedet ros et exsicce et collige in modum pulveris et servatur et quando vis parare humectare per vinum et acetum ut aliam salsam
  item salsa recipe panem piperatum cite tenue et macera ut piper panis sit coque in patella et exprime  per pannum ut piper adde zucer zinamoni etc   modicum mellis da mit wels auf einer pfann et da adde salem vel zuckkarum
 item salsa alba recipe nucleos amigdalarum et pa nem contritum contere in mortario cum vino et aceto et there per pannum quanto spissius vis vel recipe loco nucleorum alleum et fac ut prius aromatisare
  item salsa rubea recipe berberis et modicum depiperato contrito et there per pannum cum vino si placet potes aromatisetur
  item recipe quattuor poma ad vnam scutellam pro domino et scinde quanto tenuius potes darnach vier gepraten regelspirn et de pomo crudo seca  in invicem aromatisetur cum vinis et fac ex illo bonam replecionem et cocatur et cetera  dem excortica pul chre poma et dividuntur in duas partes per medium et excaua ambas partes et imple cum pre dicta replecione et transfige lignum ut adhe reant partes pomi vnd weczeuchs dann in pasta et pista
 
