       recipe ein scharffew laug dar ein leg den imber xx tag darnach zewch im dy hawt ab vnd mach mit ainem pfriem oder al klaine lochlein dar= ein vnd leg in ein ainen g?? gueten wein iiii tag vnd nacht darnach nym zwaytail honig vnd ainen tail zucker nach geleichnuß des im= bers vnd leg in darein vnd ist es imm wintter so laß den sten pey ainem ofen xv tag oder imm sumer an der sunnen xxiiii tag etc 
                                         wer well machen ain guete per?ichtran salssen item wenn man den pertran ab dem acker nympt so sol man in abstrayffen als vil man sein gehaben mag vnd in aus zwain oder  drein wasser schon waschen vnd hacken auf das aller clainest als man mag darnach sol man ain scharffen essich daran giessen vnd es also sten lassen zwen oder drey tag oder als lang man will vnd das es gar wol bedeckt sey das chain tampf da von chöm vnd dar= nach sol man in gar wol reiben ainen holen salssen stain vnd darnach macht ain sakch als ainen andern sakch vnd gewss den pertran darein vnd pint in gar wol zu vnd heng ? in gar an ain luftige stat vnd lat es wol trucken werden vnd das es hang pey iiij wochen oder funff darnach sol man in zu treyben vndrer den hendten in ainem kar vnd in sauber= rewtern vnd durch lassen darnach sol man nemen ain handt vol salcz vnd das saen auf den pertran vnd zu zwain achter in honig sol nemen ain halben vierdung pfeffer vnd den selben auch seen auf den pertran vnd daz honig pey dem fewr gar wol syden darnach sol man das honig giessen also ? seydens auf in das k?? kar auf den pertran vnd mit ainem loffel  wol ruren durcheinander darnach kost es ob es gerecht sey an dem salcz vnd an dem pfeffer darnach nym ain schons hafflein vnd thue dy salssen darein vnd mach das ? hafflein wolzu vnd secz es in ain kisten oder almar das nicht amessen darzu chomen mugen also hat man ain guet salssen etc 
 item casiasistula auszu ziechen nempt zum ersten vnd beschneyt von der casia dy rindten vnd holcz herab vnd nempt das inwenig das scheyblig ist vnd waicht es vber nacht in ain rorel oder distel wasser oder in ain ra= inual vnd nempt ain libra cassia auf ain mal vnd so es dy nacht gewaicht ist so ne= mpt an dem morgen ain saubers tuech vnd treybt es mit ainem loffel durch das tuech aber ain durchschlag mit ch klainen lochern war wol pfeffer dann das tuech vnd wenn es durchgetriben ist so nempt ain saubers pfandlein vnd secz vber ain klains fewr vnd last ain wall oder zwen thuen also ist es gar perait deo gracias
 
