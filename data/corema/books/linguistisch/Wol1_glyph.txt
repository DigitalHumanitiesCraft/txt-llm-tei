                              ein gebackens recipe das weisz von eyern vnd weissen mel vnd mach ein past dar von reib in lang schneid clein stucklin glich wie ha selnusz back sey in buttern dann hab ein kessel gleich man zucker macht thu sie dar inn vnd dar uber honich vnd wurff esz vmb als zucker dannn teil esz ausz vff ein teller gleich duo gesehen hast losz es von im selber hertt werden
 fladen recipe fryschen kese stosz in wol vnd thu buttern dar inn nit zu feil vnd eiger vnd auch ein wenich milch vnd ein vntz rosen wassers meng es vnder einander vnd auch ein wenich zucker wann es gebacken ist so thu auch zucker vnd rosen wasser dar auff so du esz machen wilt schmer die pfan vnd strew mel dar inn vnd schut es wider vmb vnd geusz dan den past dar in vnd back es gemelich sicut vidisti wiltu du machst wurtz vnd gut krauter dar in thun alsz petersilige romsch kol mach es als ein solssen vnd thuo esz dar in

 
