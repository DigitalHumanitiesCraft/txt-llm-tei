   ein koch buch von aller= ley essen zuzurichtten  von eingemachten essen vnndt von fischen auch anders mehr darinnen zubefinndten zw= kochen  beschriben den 13 ianuarij  aber dises dauon abgeschri= ben denn 7 may ano etc  im 1608 ten jahr  von der von holach     ein gannss in einer millch= brue ein zumachen  wann die gebratten ist  so nimb krelchen vnd ein wenig mandel  stoss es gantz klein  mit einem gar guten dicken milch raum  ruhr die mandel vnd krelgen darmit an  lass es in einem heffelein gar wol auf sieden  richt die ganß an  vnd geuß die brue daruber  nimb danach das feist  so auß der ganß getropfft  vnd gieß es mit einem loffel daruber  wie feist du es haben willtt 
 ein weysse brue vber ein entten die mach allso  nimb ein krumpen weiss brod  last es klein reiben  schlag es mit einem milch= reimb durch  thue ein wenig rosen wasser  darein  lass es allso sieden  danach  giesse desselbigen feistes auch darauff  vnd streue zimet daruber  so ist es ge= rechtt 
 pommerantzen brue  schele die pommerantzen oder zitteron  vnd so du wildt  schneid von den schelffen das weiss rein abe  darnach schneid es zu rimlein  thue sie in ein hefelein  laß es wol sieden  mit einem wasser  das thue ein mahl 3  biß die bitterung heraus kompt  so sie nimmer bitter sein  so geuß das wasser herab  truckhe die pommerantzen aus  geuss darnach den safft an die schelffen  auch rosen  essig  auch ein wenig zucker  so vil eins will  laß es auff sieden  geuß es auff copaunen oder rephuenner  wann du wilt zerlene es fein  geuß die brue ein mahl oder drey daruff 
 ein brue von johannes behr= lein  vber ein gebrattes  nimb ein wenig schmaltz in ein pfendlein  wann es heiß ist  so schutte die beerlein darein  laß es also sieden  biß es ein brue= lein gibt  thue zucker darein  so vil du wildt  giess es vber ein gebrattes  was du gern fur eines hast 
 ruppen in einer butter= prue  bereitt rupen wie gebreuchlig ist  nimb  zwey theil erbeis brue  vnd ein theil wein  geuß es vber die rupen  thue mußcatt blume drein  saltz es zimlich  wann es nun halb= gesotten hatt  so thue gesaltzenen butter vnd ein gutten  gestossenen imber darein  lass sieden  biß die rupen genug gesotten haben  vnd leg ein gebehtte semmel schnitten  vndten in ein silber  so vil du semmel schnitten willdt  giest die brue von den rupen vmb her vber die schnidten  vnnd lege die ruppen auff die schnitten 
 ein bemische erbeissen zumachen  nimb die erbes follig hinweg  nime ein  gute feiste  speckhbrue die nicht ist gesaltzen  giest darauf in ein hafen  mach den hafen mit einem tuchlein zu  vnd thue ein sturtzen  daruber  vnd setze sie in ein gluett  das die glutt dem hafen bey 3 finger nicht anruere  vnd laß sie also dunsten  vnd wann sie nun fein dickh vnd weich sein  so thue sie in ei= nen reibstein  vnd reibe sie auff das aller kleinest  vnd schneitt fein gewurffelten speckh  laß in fein aus schneitten  das er fein weiß wierdt  geuß allewegen das feist vom speckh daruber ein wenig  aber doch nicht der grumben  vnd als dan wol geriben  das thue ein mahl oder 3 biß es feist gnug wierdt  darnach nimb ein guten reimb  geuß zu  biß die erbeiss dun gnug sein  vnd last wol mit ein ander reiben  vnd thue es in einen hafen  laß es nur auf sieden  wen du es anrichtten wild  so saltz es vnd leg ein fein ruckh gesottens schweinen= fleisch darunder 
  ein negelein brue die mach allso  nimb ein wenig grosser allß ein welsche nuß schmaltz  laß es heiß werden  nimb darnach einer haselnus gros melb  rosche es fein im schmalz  thue danach einen essig negelein vnd zucker daran  lass es auff sieden  nimb auch das schmaltz von der brue  auff welches brattes du es haben wiltt  etc  
 ein brue vber ein rhe= schlegel zumachen  nimb schmaltz  thue auch ein wenig melb daran  laß es allso darinen roschen  dar= nach thue wein daran  nimb darnach ein loffel vol weinbeer mus  zertreib es  mit einem essig vnd wein  geuss es da=  runder  nimb darnach zwibel wein= beerlein  mandtel  zimet  imber  laß es alles miteinander sieden  giess es darnach vber 
 ein mandel suppen zu= machen  nimb zwey theil mandel milch  ein theil maluasier  oder sonsten gar guten wein  vnd ein ayer dottern  das zu klopff  vndt thue zucker darundter  doch an dem ge= sussen gerecht ist  laß es auff sieden  vnd gieß vber klein gebeth geschnittelts brodt 
 huennern mit rossa= marin  nemet ayer  klopfft sie gar wol  laß ein  schmaltz heiss werdten  thue die ayer darein  last sie ein wenig roschen  danach nimb kleine weinbeerlein  auch wider ein ay  wann das hun gesotten ist  so thuett ein gutten knollen butter darein  auch ein imber zehen  vnd ein blettlein oder 3 rose= marin oder maseran  was man will  der imber soll alls baldt hinein gethan werdten  wann man das hun zusetzet in die full thue ein wenig geriben semel 
 ein rotte salltzen  man muß nehmen ein rotten wein oder rothen welschen wein  daran thue beedes semmel an ein schmalz  laß es auff sieden  streich es durch  thue zucker vnd zimet daran  setze es allso auff  etc  
  coppaunen  huenner  kalb= fleisch in pommerantzen oder zittronen zu kochen  brad einen kopaunen  das es schier genug oder hatt gnug  verleg in  thue in in ein kachel pfannen  oder messin pfendlein  die selbe ver= decket  nimb ein gute fleischbrue  geuss es vber den kopaunen  leg muscatblumen dar= zu  schneidts  nimb die gelben schelffen  thue das weis dauon  schneids gar klein= lengelt  siede es das nit mehr bitter sind  thue es zum kopaunen  wo die pommerantzen suess sind  so thue ein wenig rossen essig darzu  sonst nit  dann thue zucker ob du wiltt darzu  laß es gemach sieden  so ist es gerechtt vnnd guett etc  
  eyer ihm schmalltz vnd milchraumb  nimb schmaltz nit zuuil  backe die ayer darinen  gieß gleich milchraumb darein  vnd lass ein weil vff einer glutt sieden etc  
 wie man pommerantzen bey hechtten kochen soll  bruhe den hecht  alß wenn du ihn bloe sieden wollest  dann nim wein vnd saltz machs siedig  gieß vber den hechtt  lass sieden  biß ein wenig ettwan halb gesotten ist  den thue den hechtt vf ein weiss tuch  laß in ertruckenen  deckh ein weiß tuch daruber  das er die feuchttigkeit schnell verlyere  scheele die hautt sauber vom  hecht abe  dan nim zitteronen  oder pomme= rantzen  schels schneids  vnd theus weiß auch die kern dauon  so wol du kanst  daz nit zerfall  leg zittronen vndten in die pfannen den hecht  denn wider zittronen darauff  nimb zwey theil erbeis brue  vnd ein theil wein  wenn die pommerantzen sauer sindt  wennß aber susse weren  so  nimb halb erbeissen brue vndt halb wein  nimb ein guet theil muscatbluet  zimmet safferan  vnd zucker  siede es wol 
 ein bruelein vber die rep= huener  wie man es dem ertzhertzog kochett  nimb zitteronen  oder sauer pommerantzen  drucks auß  nimb ein magere fleischbrue  thue pfeffer darein  laß auffsieden  ver= leg das rephuenlein vnd geuß daruber  wo du nit sauer bomerantzen hast  so nimb ein wein essig darzu  doch nit vil  fleisch brue  damit der safft seinen gu= ten geruch nicht verliere 
 mangoltt im millchraumb  nimb mangold  schneid in gar zart longet brue in truck in gar wol auss  vnd siede es in sussen milchraumb  wenn man es anrichtten will  so saltze es zuuorn  etc 
 pommerantzen brue  nimb rucken brodt  vndt reibs  brenns in  butter  gieß copaunen brue daran  vnd ein loffel vol mit rossenessig  laß sieden  trucke pommerantzen safft darein  lass ein stund zwo daran  hastu es gern suess so magst du zucker darein thun  ob du wildt 
 bruelein vber einen indianischen hannen  zu dem muscatt bruelein  nim ich ein loffel mit rosen essig  vnd ein loffel vol mit rosen wasser  vnd ein guet theil geribenen muscatnus  vnd ein guettheil zimett  vnd zucker  vnd ein wenig fleisch oder brattes bruelein  vnd lases damit walden 
  essen von graff ernsten von schaumburg  ein rephuen oder anders gebrattes inn zittronen  vnd pommerantzen  oder in carnatt opfel zu machen etc  
 mitt geribenem keess zu kochen  in einer brue  haselhunner cap= paunen  oder rheschlegel  hemel= schlegel  oder was du willtt  zerleg das hun  oder schneidt die schlegel  dun zu stucken  nimb gebehtte schnitten  von weissem brott  legs in zin ein schnitten an die ander  schabe hollender keese  streue es dun auff die schnitten   leg das brattes darauff  dann wider schnitten  bestreue es wider mit keess  den nimb feiste brue  geuß siedig dar= ruber  gieß wider herab  machs siedig  also 3 oder 4 mahl daruber  setz auf ein rost  biß der keess vergehett  dann gibs zu essen  wer will  vnd thue  auch ge= wurtzs darauff 
 hecht in sauerm krautt nimb kumpes brue  siedts  verschaums wol nimb ein hechtt  bereitt in wie man in bloe sieden soll  bespreng in ein wenig mit saltz  gieß essig daruber  doch nit vill dann schutt den hecht mit ein wenig essig in die kumpes brue vnd sauer krautt darauff  laß in sieden an statt  nimb nit zuuil kraut  wer will  mag gewurtz  also imber  pfeffer  vnd saffra darzu thun 
 gutte wurst zumachen  hack brod vf kleinest  wens halb gehackt sind  so thue darein ein wenig wecholdter gestossen romischen kumig  negelein imber  ein wenig muscatt blumen  auch gestossen  doch nit zu klein  baris korner grob ge= stossen  der soll zu dem meisten sein  den thue es vndter das brod  hack es da= runder  machs wie andtere wurst  lass bej dem ofen ein tag 3 truckenen  dann wer es nit gern grun isset  laß durr bleiben gar gut sind  auch gut rund geschnitten  im gehacktem sauren krautt  bleiben ein monat allso gutt  vor dem offen getruckhenett 
 wie man wersching kochen solle  nimb wersich kopfflein  schneidts creutz in die dorsen  aber nit dieff  wesche sie sauber  laß in einem hafen mit wasser sieden  biß das der dorsch weich wierdt  so schutt in in ein pfeffer pfannen  vnd wesche wol mit kallttem wasser sauber aus  darnach in eim schmaltz abregelt im dorsen thun pfeffer  sallzs  vnd fleischbrue daran  vnnd muscattblumen  legt fleisch oder hennen darundter lass sieden 
  spannische krapfflein  nimb auff ein tisch zwey ayer dotter vndt wasser das saltz  machs ein wenig warmb  nicht zu haiss  dann mach ein taig mit ahn  den kneht wol zehe  dann leg in in ein tuch  ein weil in die werme  das er ein wenig erwarme  der teig nit zu drucken  oder hertt auß knetten sein  sondern gahr lehn  dann weller in auff das dunst auß  alls du kanst  bestreich ihn mit ro= her butter  dann wergels vbereinander das in der dicke  wie ein dun wechelholtz sey  schneidt rundte stuckh daraus  dann machs mit denn hendten zu einem breidter zellttlein full  nimb was gernn ist  kleibs zusammen  kochs in einer  dortten pfannen etc  
  wie man cucumern vber iahr behalltten soll  nimb die cucumer  wenn sie gar iung seind schneid vndten vnd oben ein klein plezlein dauon  legs in ein fesslein vnd pfeffer  auch ein wenig saltz darzwischen  saltz nit wol  nimb rechtt  gieß ein essig daru= ber  laß wol vermacht stehen  ihm keller oder gewelbe etc  
 cleine gantze rueblein mit milchraumb  nimb die kleinesten rueblein so man hatt  schele sie vnd mach sie sauber  thue es in ein haffen  vnd schutt kalltt wasser daruber  das  drittheil lehne sey am hafen  setz es in wasser glutt  laß dempfen  wenn sie anfahen weich werdten  vnd daz wasser schier eingesotten ist  schutt heiß schmalz darauff  vnd suessen milchraumb  vnd laß sie fein braun werdten  das sie ein dickelt bruelein haben  so seind sie recht  versalltze es nichtt 
 rueben wie es die giettin in kindt bett kochen  schele die rueben schneid finger dickh breitt vnd lengligt  schneidet sie  wie man die rettig schneidt die man saltzt  vnd in der kelbrede in ein hefflein  streue gestossen zucker darein  vnd leg ein geleg rueben   denn wider zucker  vnd dann auch wider ruben  so vil du dan haben wildt  bratt es gemehlich in kolen  biß sie weich vnd braun werdten  so seind sie rechtt  es darff weder saltz noch schmaltz darzu 
 eingefullt krautt zumachen  nimb ein fein hartts heuptlein vnd brue es  das es ein wenig weich wierdt  doch nit zu heiss weich  wenn es bereitt ist  so thue die pletter von einandter  darnach nimb ein wenig krautt von einem andern heupt= lein  das auch gebruet ist  vnd ein stuckh speckh  vnd 4 oder 6 zwibel  vnd hacks wol vndereinander  darnach 5 oder 7 ayer   darein  darnach daz heuptlein gros ist  vnd thue ein wenig imber vnd zucker drein  thue in ein iedes blettlein ein wenig full  darnach thue daz krautt in ein haffen  thue ein speckh schwerdlein vndten in hafen  vnd gieß ein becherlein mit essig daruber  wann du es nit gern sauer hast  so thue ein wenig wasser daran  vnd laß fein gemach sieden  vnd gieß ein gutt theil heiß schmaltz daruber  vnd thue denn dor= schen vndten in den haffen 
 eingebickte huenner  nimb die iungen huenner  vnd setze sie mit wasser vnd wein zu  doch muß des weins nur ein wenig sein  laß sie darnach sieden   das sie noch nit wol gesotten sein  vndt sie ein wenig vber das halb theil gesotten sein  so bregel sie darnach in einem butter das sie fein braun sein  darnach leg es wider in daz hefelein  vnd mach ein fein suß brulein daruber  mit mandel wein opffel vnd  weckhbrosem  muß auch in einem butter roschen  doch ein iedes in ein einem besondern pfendlein  nimb darnach der brue  da= rin das hunlein gesotten ist  vnd schutt es darnach uber den gerosten weckh  thue ein wenig muscatbluett  imber  vnd ein wenig saffran  darmit es gehl wierdt daran  laß es sieden  schutt darnach das brulein zu den huennern in hafen  thue die mandel vnd wein beer auch darzu   ersten nit zuuil brue ann die huenner thun  damit es krefftig bleibet  vnnd saltze es auch etc  
 gefullt krebs zumachen  nimb krebs vnd sied die  wie man sonsten pflegt krebs zu sieden  darnach mach die heusslein vnd krebs fein auff  vnd hacke die klein  vnd nimb ayer dotter darunder  doch nit zuuil  vnd was du fur gewurtzs haben wildt  zimet vnd imber ist doch am besten  vnd ein wenig pfeffer  du must auch ein wenig weiss geribenen semmel= mehl darunder thun  vnd ein wenig  saltz  darnach nimb ein krebsschalen vndt full sie gar voll  denn fulle vnd nim sonsten  ettwas  mach ein krebsschalen  die der auch schier gleich ist  vnd schieb sie vber die ander das die berettlein sich vor einandter wenden  vnd leg sie darnach auff denn rost  dreiffe sie mit heisem schmaltzs  sie sind aber besser  wenn man sie in einer pfannen beckt  vnd das heiss schmalzs fein alles daruber geusset  vnd wenn  du es anrichttest  so bestreue es mit pfeffer vnnd ingber 
 dinnstag zu morgen essen  ein keess supen die koch also  nimb keess der geriben ist  koche in  schlag es darnach durch ein sib  wen man den will anrichtten  so nimb einen hafen  schlag ein ayerdotter oder zwen darnach es vil ist  drein  laß es vff sieden   nimb darnach gebeht brodt  vnd gieß die sup daruber  auch ayer darauff etc 
 einen stor den mach also  laß in vor wohl sieden  darnach wasch in fein sauber auss  nimb wein vnd wasser  setz in wider zu  wann er schier gesotten ist  so nim geriben leckkuchen  vnd schlage denn leckuchen mit durch  vnnd nimb zibewen mandel  vnnd thue es darein  thue zucker  zimmett  pfeffer vnnd imber drein  lass mitein= anndter sieden 
 ein hechtt in einem senff zugeben  item nimb ein hechtt  sied in in saltz vnd essig ab  als wie man sonsten fisch seudt  wann nun der hechtt gesotten ist  so thuett die  hautt vnd grett fleissig daruon  nembt ein silbern schussel  vnd 2 ayer dotter  rueret die dotter gar woll mit einem loffel  giest ein guten senff darunter  vnd macht ein guetten essig  doch nit zu= vil in rechtte mas  ein frischen butter deselb nit zu wenig sein  ist der hechtt geroest  so must ir ein halb pfund butter nehmen  ist er klein  so nembt ein vierling putter  thuett denn butter in die brue  setz das silber auf ein rost  thuett ein glutt darunder  ruhrt es mit einem loffel  biß der butter zergehet  wann der butter zergangen ist  so legt den hecht in die brue  ruert es mit einem loffel vndereinander  last es ein kleins weil sieden  dann es soll nit lang sieden  man  soll es immerzu ruhren  mit einem loffel  biß es seudt  also ist es gerecht  vnd guett 
 gutt wurst vonn kelber= fleisch  macht allso  item so nembt ein kelbers fleisch  vnd feist von hennen  oder kopen  hacke es fein clein  vnndereinander  wens gehackt ist  schlagt ayer darein  ein wenig milchraumb  ein geribens semel  gut gewurtz  machts von ayer preite fledel  thuetts auff die fladen nacht der leng  walgets vberein= ander  wie ein wurst  legs vff ein rost  prades fein kuel herab  gibs warm zu essen  die sein guett  mochtt der wurst vil= machen  so ihr wolltt etc  
  krebs mitt machtt allso  item so nembt 15 oder 20 krebs  thutts le= bentig auff  die gall dauon  nehmett schalen vnd zerstost gar clein  inn ei= nem morsel fur eins  zum andern so nembt ein gutte arbeis= prue  giest sie an die gestossenen krebs  ruert es wol vndereinander  schutt es auf ein herets tuch  treibt es durch  das die schalen der krebs gantz trucken werden  vnnd die prue fein krefftig wierdt  nembt 5 ayer klopff sie gar wol  giest die krebs supn vndter die ayer  ruerts wol vndereinander  seigts durch ein durchschlag  das fein sau= ber sey  vnd die fogel der ayer  daruon ko= men thuett  die helstein auch darein   nembt ein silber  thutt ein guts stuckhlein frischen putter  setzt das silber vf ein rost  thutt fein glutt darundter  biß daz der butter zergeht  gewurtzt die brue mit pfeffer  vndt saltz rechtt  gieß in das silber  decks vleissig zu  laß es sieden  biß das es wirdt wie ein schussel mussel  gebts warmb vff denn tisch  es ist gar guett  allso ist es gerechtt etc  
 eingedempfft hechtt  mach allso  item so nembt ein hechtt  schiep in  vndt saltz in ein  lass in ein weil im saltz ligen  nimb erbes mehl  leg die stuck ins mehl  kehrs darinen vmb  bach es in heissem schmaltz   wie bachen fisch  leg die stuckh wanns ge= bachen sein  in ein eisen pfannen  nimb 4 oder 5 zwibel  schneidts breitt vnd dun  vnd nim ein wenig frischer buttern  laß ihn zer= gehen  vnd rosche die zwiffel darinnen  wen er gerost ist  so thues an frisch gewurtz  mit imber vnd negelein gestup  das es 4 schlag geuss ein guete arbeis prue daran  vnd ein halbe mas gutten rothen wein  thuett ein wenig kumel vnd wacholdter beer  lass ein= sieden  versuchts am saltz  das die brue fein dickh wierdt  allso hastu ein gedempfften hechtt gemachtt vnd guett etc  
 ein hechtt einzumachen in ein gerost semel gewurffelt geschniden ittem so nimb ein hechtt  thue in auf  mach  in zu stucken  seud in schon plab ab  wie sonst ein visch  seigt die fisch dauon zeug dem fisch die haudt ab das die stuckh schon sein  vnd legs in ein pfannen  vnd thue ein wenig imber stup daran  vnd gantze pfefferkornlein  vnd ein wenig muscatbluett  ein maß frisch brunen= wasser  vnd der brue  darinnen der fisch ge= sotten ist  ein halbe mas  ein guettes stuckh frischer butter  laß wol ein sieden  das die brue fein dickh wierdt  nimb ein semmel  schneid gewurffelt  rosch ihm schmaltzs  thues auß dem schmaltz  legs in denn fisch  laß wider ein wenig sieden  allso ist er gerecht vnnd guett 
 ein pollischen hechtt machtt allso   ittem so nimb ein hechtt  schuep in vnd mach in zu stucken  saltz in ein  laß in ein halbe stund darinen ligen  nimb gutte erbeis brue  laß denn hechtt sieden  doch nit gar an die stett  darnach seye die brue dauon  nimb opffel vnd zwibel  schneidts dun  thues in ein hafen  geuß guten wein daran  laß gar wol sieden  das weich wierdt  wie ein musslein  thues auf ein heres tuch  treibts durch  giest ein arbeis prue darunder gewurtz mit imber vnd pfeffer  saffran  zuckers zimlich  geust die brue vber denn hechtt  laß sieden  biß die brue fein dickh wierdt  suß vnd seuert  rechtt gesaltzen  also ist er gerechtt vnnd guett 
 gebachen biern mache also  ittem so nim schon grosse piern  schels  schneidts  vffs aller dunest  fein scheibling  wie die opffel= kuechlein  nimb ein schon meel  ein wenig saltz  nim ein wenig  mach ein schons glatts taig= lein an  leg die geschnittenen biern drein kehrs am teiglein vmb bachs in heissem schmalzs  streue zucker darauff  gibs zu essen etc 
 ittem wie man die morchen machen soll  auß einem kel= bern gelung  ittem so nimb ein lungen  von einem kalb  setz zu in einem hafen  laß wol sieden  wans gesotten ist  so hacks gar clein  gewurtz mit imber vndt pfeffer  nimb von einem ay das weiss  saltz das lungen rechtt  ruers rechtt vndereinander  nim ein heseln= stab  schneid in ein finger lang  das du der kleinen stecklein vil hast  nimb ein ayen  mach ein vest teiglein daraus walg ein  plettlein darauß  nimb desselbigen dings schneid kleine fleckhlein daraus  schlag der kleinem fleckhlein vmb die clein stock= lein  vnd nim das gehackt lungen  machs an das teigen  wie es an kleinen stocklein klebet  fein gefurmet  wie die morchen sein  nim ein schmaltz in ein pfannen  lass heiss werden  thue die morchen darein  lass sieden oder bachen  wens gebachen sein  so zeug die stocklein heraus  legs in ein silber  machs ein gutts pruelein von ro= senmarin daruber  vnd dasselbige prue= lein mach also  nimb etzliche rossmarin stengel  schneidts klein  nimb ein wenig geribener semel  rost im schmalz  geuss ein gutte frische fleisch prue daran ein  ein wenig essig  thue denn rosenmarin darein  gewurtz mit imber vnd pfeffer  lass sieden  thue auch ein wenig zucker darein  wanns also zugerichttet ist  so geuß das pruelein vber die morgen  gibs zu essen  allso sein sie recht 

 gefulltte semmel von cleinen speiß fogelein  solldtu also machen  ittem so nimb semel  hohle sie aus  das sie schonn holl sein  nim die vogel vndt siedts im wasser vnd saltz  roschte die fogel im schmalz  vnd wenns gerost sein  so nimb die fogel vnd rosinlein  vnd weinbeerlein  abgezogen mandtel full es in die auß gescheltten semmel  deckh das pletter der semmel wider  darauf  das also fein gantz sein  nimb ein mehl vnd ayer  mach ein taig daran  wie man streublein bachen will  ruer eines zum andern  so nimb die semmel in ein schussel  geuß das streubel taiglein dar= ruber  das die semel allenthalben mit taig geust werdten  setz ein schmaltz vber laß heiß werden  nimb die semel auß dem taig  legs in heiß schmaltz laß pachen  biß das sie fein liecht braun werden  allso sein sie gerechtt  ein pruelein mach daruber  nimb zucker wein vnd gewurtz vnd putter  laß sieden  thue das bletlein der semel herab  geuß daz pruelein darein  leg das plettlein wider darauff  allso seind sie gerechtt vnd guett  etc  

  ittem gebachen kutten solltt du allso machen wie hernach folgt  ittem so nimb schon groß kutten  schels vndt schneids zu dunen scheublein  doch das sie nit steinig seind  nimb ein schmalz in ein pfann  laß ein wenig warmb werdten  leg die geschnitten kutten darein  sezes auf ein cleins gluttlein  last ein stundt darauf stehen  biß das sie weich werdten  thuß auß dem schmaltz  mach ein taiglein mit wein vnd zucker an  kehr die kutten in dem taig vmb  bachs im schmaltz  richtts in ein silber  streue zucker darauff  vnd gibs vff denn tisch  etc  
 wurst von fischen mach allso   ittem so nimb das prott von einem hechtt oder ander gute fische  nim leber vnd milch von fischen  hacks gar clein  gewurtzs mit imgber  zimetroren vnd negelein  mus= cat  saffran ij ayer oder mehr  darnach du vil machen thust  ruers wol vnderein= andter  fulls darnach in die magen  von grosten fischen  saltz sie rechtt  vnd last sie wol sieden  vnd wens gesotten sein  so schneidts scheublein  mach ein schwartz brue= lein daruber  gibs kalt oder warmb  oder mach ein braune sultz daruber  setz die wurst fein aufrecht  steckh gelb vnd weiß mandel darein  das die schussel vnd sulz halb bedeckt seye  etc  
  reyss durttlein allso machen  ittem so nim ein reiss vnd seud in schon  truckh in ab in einer gutten milch  nimb 12 ayer  thue die dotter dauon  nimb das weiß klopfs gar wol  nimb ein wenig schons mehl darein  so du wilt kleine weinberlein  ruers alles wol vndereinandter  nimb ein schmaltz in einen pfannen  laß heiß werdten  laß darein herumb lauffen stormel allend= halben  das die pfannen mit mehl bestreet werdt  thue aber das schmaltz auß der pfannen  darnach streue daz mehl erst darein  thue daz vbrige mehl wider heraus  thue den durten darein  thue glutt darunder vnd darauff  lass in bachen ein halbe stundt  etc 
  wie man die zucker holl= hiplen machen soll  ittem so nimb ein dragand auß der apotecken  weich in ein in ein zimet wasser oder zim= metohl  so dus haben kanst  setz vbernacht vff einen ofen  thues in ein glesslein  zu morgens thues in ein mersel  thue schonen weissen zucker darein  stoß wol vnderein= andter  wans also zugericht ist  so nimb ein wecholder holtz  daz gar schon klein ist  walg das taiglein schon dun auß  schlags vmb das wacholdter holz  das wierd wie ein hale hiplin  stells vff den ofen  so  pacht sie gar schon  vnd gehet gern von dem holz herab  auß disem taiglein magst du machen zucker dortten  magst zucker= rosat darein machen  oder kutten latt=  werig  mach krapfflein darauss  wie andtere krepfflein  pachs auf dem ofen 
 ein keeß suppen mit gebrattenen huennern  woltt ir ein keeß supen mit gebrattenen huennern machen  nemet vnd behet das brodt vnd leget huenner darauff  vnd be= streuet es mit imber  vnd treibet gutten kees  vnd streuet auch daruber  vnd giesset rindfleisch brue darauff  vnd lasset damit durch seyhen  wann ir das anrichtten wolltt etc 
 foren oder schmerlein mit putter zusiedten   man soll nemen  halb wein vnd wasser  doch mehr wein alß wasser  vnd es in einen kessel  vnd setz es auf ein guett feuer  vnd laß es wol sieden  vnd salz es doch nit zuuil  oder zu wenig  sondern in rechter maß vnd bereid fisch wol zum aller besten  du hast foren oder schmerlein  vnd ein wein= essig  mach den wol warm  vnd geuß in daruber her  vnd thue den darnach in den kessel  vnd laß sie wol sieden  mit dem wasr vnd wein  vnd nimb darnach ein guetten  loffel vol fein klar rein waitzen mehl  vnd ein guetten loffel vol inngber  darzu  vnd klopffe das wohl vnnd= tereinandter  vnnd geuß es vber die fisch  vnnd wenn sie wollen vff sieden   so thue frischen putter darein  darnach du sie wiltt feist haben  vnd lasse sie wol sieden  willdt du sie seuerlich haben  so thue ein wenig essig darein  vnd koste sie wie sie gewurtzt sein  wiltt du sie besser gewurtzt haben  so thue mehr ingwer darein  vnnd laß sie zimlich sieden  biß du sihest  das es gnug ist  darnach thue sie in ein schussel  vnnd streuhe ingwer daruber  vnnd trage sie vor 
 anndtere fisch zu sieden mit weinbeerlein  nimb ein hechtt  vnd seud in wie man pflegt putter fisch zu sieden  vnd thue  ein wenig wein daran  vnd laß sie wider ein wenig auff sieden  aber das sie nit zulang sieden  ist ein guet essen  aber man muß frischen putter darzu nemen 
 ein polischen hechtt zusieden  ittem wildtu einen polnischen hechtt sieden nimb zwibeln vnd petter silgen wurtzs  laß wol sieden  streichs durch vnd nim ingwer  ein wenig pfeffer  zimetrinten  saffran  muscatbluten  vnd seud den hecht erst auff  vnd geuß das wasser darab  geuss darnach die brue darauff  vnndt frischen putter  vnnd laß wol durchein= andter sieden  so ist er gerechtt etc  
  ein andtern polnischen hechtt zu kochenn  wilttu einen polnischen hechtt sieden  so schuepe in fein rein  vnd seud in wie man pflegt saltz fisch zu kochen mit halb wein vndt halb wasser  vnnd nim petter silgen wurtzel vnd schneid sie fein clein  vnd auch opffel vnd laß es flugs kochen  das es fein weich wierdt  vnnd reib es darnach durch ein harin tuch  mit der supen  damit dass= selbige gekochtt ist  vnnd geuß die erste brue damit der hechtt erst gekochtt hatt  fein rein abe  vnd geuß dise vorge= melltte brue darauff  vnnd thue darein ingwer  saffran  zimmet rindten pfeffer  vnd zucker  darnach man es will suss haben 
  auff ein andere ardt ein  polnischen hechtt zu sieden  mann soll nemen lemonien  vnd die koche in einem topfflein mit pettersillgen= wurtzel  vnd opffel vnd zwibel doch nit vil  vnd die pettersilgen wurtzel fein  klein zerschnitten  vnd sie mit ein andter kochen  das sie weich werdten  vndt darnach soll man sie in einem reibtopff zerreiben  vnd darein thun halb wein vnd halb wasser  vnd in einem durch schlag durchschlagen  so vil allß man der brue zu einem essen bedarff  soll man nemen vnd in einem topfflein giessen  vnnd darein thun safferan  inngwer  pfeffer  oder paradisskornner  zimmetrinden  der wurtz soll man nehmen  so vil man will  darnach man es haiß will ge= wurtzt haben  will man es aber sueß haben  mag man was zucker darein thun  darnach soll man ein hechtt nehmen  den fein rein schuepen  vnnd denn selben kochen  wie man salz= fisch pfleget zu kochen  doch nit ganntz gar  vnnd darnach die brue fein rein ab seyen  vnd die vorgemeltte brue vff denn hechtt giessen  vnnd sie mit dem hechtt sieden lassen  biß das es gahr wierdt  vnd darnach schmecken  ob er am saltz vnd gewurtz gerechtt ist  vnnd so  er nit gerechtt ist  kan man mehr salltzs vnd gewurtz darein thun  vnd darnach etliche der vorgemelltten leomonien soll man behalltten ein oder zwey  vnd die fein in dune scheublein zerschneiden vnnd die mit dem hechtt auff sieden lassen  darnach muß man den hechtt anrichtten  so ist er gerechtt vnd guett 
 einen osterreichischen hechtt zusieden  mann soll nemen so vil hechtt als man haben will  zu einem essen  vnd richtten die zu wie saltz fisch  vnd nemen dan ein wenig wein  ein wenig essig vndt wasser  vndereinandter  vnd seud die  fisch darein  wie man saltz fisch pflegt zu= sieden  wann er nun gnug gesotten  soll mans auß dem kessel nemen  vnd legen in auff ein hortte  vnd laß das wasser fein rein auß lauffen  darnach soll man nemen ein wenig opffeln vnd zwi= beln  die selben soll man fein mit ein= ander weich kochen  vnd die brue fein rein abthun  vnd thue sie in ein reibstopff  vnd thue darzu ein hand vol mandeln  die fein weich gescheltt seind  vnd schneid sie fein clein in einem reibstopff  mit ein wenig semeln  vnd wens fein klein geriben  soll mans mit einem blancken wein durch ein harin tuch schlagen  vnd wens durchgeschlagen  soll man es in einen topff  thun  vnd wenn es klein geriben ist  soll man nemen ein loffel vol zimet= rinden  vnd das durcheinander rueren  vnd darzu ein 1 2 loffel vol ingwer der fein weiss ist  vnd feinen reynen weissen zucker  darnach du es wiltt sueß haben  vnnd ruere es so lang  biß es auf kochtt  das es nicht anbrenne  vnd thue es dann in ein schussel  vnd leg den hechtt darauff  so ist es ge= recht vnnd gutt  etc  
 ein andern hechtt zusieden mit petter sillgen wurtzeln  nim ein hechtt vnd schup in vnd reiss in  wie man pflegt hechtt hechtte zureisen  vnd soll den erbsen rein lesen  vndt  dieselbe sieden  aber auch nicht altzu lange  das die brue fein lautter werdte  vnd soll den petter silgen wurtzel darein  schneid lengligt oder rund wie man will  vnd soltt den hechtt drein legen  vnd saltzen  vnd zusammen sieden lassen  vnd putter daran thun  so wierdt es guett  etc  
 ein andern hechtte zu sieden mit weissen steckhrueben  nimb einen hechtt vnd bereitt in vnd reiss in  vnd nim darnach treuge rueben  vnd schneid sie fein scheibigt  vnd saltze die vnd siede sie in einem fischtigl  vnd lege den hechtt darein  vnd laß es mit einandter sieden  vnd thue putter darein  etc  
  hacht mit keess zu sieden  man soll nemen kleine hechtte  die selben schupen  vnd kochen  vnd soll nemen pettersilgen= wurtzel fein weich sieden  vnd durchreiben  das werdten wie ein muss mit der selben brue  darin die wurtzel kochtt sein  darnach soll man nemen geribenne keess  die guett sein  von parmasan oder sonsten guette keess  die inn prue thun  vnd soll saffran vnd ingwer  auch ein wenig muscattblumen  aber der nit vill  so man will  mag man pfeffer auch darzu nehmen  das wol durcheinander ruhren  auff denn hechtt giessen  vnd lassen aber nicht lange sieden  so ist er gerechtt  etc  
  persken zu sieden  nimb stockh persten  die fein groß sein  vnd koch sie mit wasser  wie man pflegt saltzfische zu kochen  vnd salze sie nit gar sehr  vnd nim sie darnach herauser  vnd schaube sie fein rein  vnd thue die gretten alle he= rauser  vnd nim nicht mehr alß den fisch daruon  vnd thue sie in ein tigel  vnd geuß daran rosen wasser ein theil vnd zwey= theil essig  ist aber der essig zu scharpff  so gieß ein wenig wein darein  vnd lass es wol miteinander sieden  vnd thue gute frischen putter darein  nach deinem ge= fallen  vnd nimb darnach die prue von denn fischen  vnd thue was ingber  vnd ein wenig gestossen muscaten  doch nit vil  vnd laß es mit vffsieden  vnnd schmecke sie doch  ob sie am salz vnd gewurtz gerecht seindt  vnd gibt sie darnach auff  so seindt sie gerechtt vnnd gutt etc  
 weisse gallreden zumachen  nimb ein hechtt vnd schneid oder reiß in  vnd nim als dann halb wein vnd halb wasser  vnd nicht gar sehr  vnd lass es sieden  vnd thue ein stand wein darein  vnd den hecht darein  vnd lass ihn sieden  vnd nimb ein wenig wein in ein topfflein  vnd schaum es fein rein abe  das kein vnflatt darauff bleibe  vnd nimb den  vndt thue es in dem topfflein in den wein  zimetrinden  ingber  so du es willtt  sueß haben  so thue was zucker darein  vnd laß es mit einander sieden  biß er gar ist  vnd geuß die brue in ein topf= lein  vnd laß stehen  das es fein klar wierdt  vnd legt den hechtt in einer schussel oder zwey  nach deinem ge= fallen  vnd geuß die brue fein dar= ruber  vnd das die ke magst in besondter schussel thue  sie wierdt sonst nicht lautter  vnd klar  vnd seze sie darnach in einen keller  so wierdt sie fein gutt  darnach magstu sie vff tragen  nach deinem gefallen etc  
 auff ein andere artt weisse  gallerten zumachen von copaunen   der neme einen kopaunen oder zwen  dar= nach er vil notturfftig ist zu machen  vnd neme darnach die selbige kopaunen  vnd hacke sie fein gar clein  vnd thue sie in ein saubern topff  vnd angefultt mit einem lauttern vnd guten wein  vnd laß sie gar wol sieden  vnd sauber abscheunen  allso lanng das sie ganz wol er= sotten sein  darnach soll man die feiste fein sauber abnehmen  vnd die vbrige supn durch ein saubers streich tuch lauffen lassen  vnd darnach wider in einem sauben topff zusetzen  vnd abgewuertzt mit einem  gannzen zimmet  vnd mit einem schoenen weissen zucker  wolgeschmackt abge= macht  darnach abgeferbet  gehl weiß oder roth  wie es dann einem gefellig ist  dar=  nach denn gantzen zimet wider heraus genomen  vnd daz weiss von 5 oder 6 frischen ayern  vnd das fein zuerschlagen  das es auff= gehet wie ein schaum  vnd das in die sultze fein eingerueret  das nimbt das feist  vnd wierdt schon lautter darvon  vnd laß mans durch ein sulzsackh lauffen  vnd fein heiss eingegossen  in die schussel  darnach seze man es an einen kuehlen ortt  das es gestehet  will man aber die gallertten mit fleisch haben  mag man ezliche stuckhlein vom hun darein legen  lassen  vnd supen fein vber hier giessen  vndt also stehen lassen 
 ein schwartze gallertten von karpffen vnd fleisch vnd anderm zu zurichtten   darzu muß man nemen ein wein vnd zucker  vnd denn schweiss von denn fischen  vnd auch haussen blasen  vnd in ein turnossel suessen wein sieden lassen  vnd fein rein scheumen  vnd denn die fisch darein thun  was man vor fisch haben will  karpffen oder anders vnd sieden lassen  wie man pflegtt andere fische zu sieden  vnd den abwurtzen  nach eines ieden gefallen  vnd sie dann in ein rein schussel legen  vnd die brue durch ein rein tuch lauffen vnd stehen lassen  so man will mag man rosinen oder mandel darauff legen etc  
 ein gebrattenen karpffen zu zu richttenn   man soll nemen ein guetten karpffen  vndt schuepe in fein rein  vnd schneit auff ahm bauch  vnnd nimb das inngeweitt  herauss  vnd mach die die derm fein rein  vnd nimb darnach die milchling  sambt dem andern ingeweiden  vnd lass es halb= gar sieden  vnd nim darnach vnd hacks alles klein zusamen  vnd nim zwibel  vnd nimb frische weholdter beer  vnd stoss sie ent zwey  doch nit allzu klein  vnd meng es durcheinander  vnd guten frischen butter drein  vnd thue was pfeffer vndt imber drein  darnach du in wilt heiss gewurtzt haben  vnd saltze sie nach dei= nem gefallen  vnd fulle denn karpffen  darmit  vnd lege in auff ein roest  vnd laß in wol bratten  vnd begeuss ihn mit buttern  darnach nim in abe  lege in in ein schussell  vnd streue imber vnnd pfeffer darauff  so ist er guett vnd gerechtt  etc  
 ingwer cardemomen galian  cobeben  hiersch zungen bletter iedes 1 2 loth  vnd noch eins so vil zucker darunder thun  dasselbe zusamen klein gepulluert ist  gutt zum magen vnd zum hauptt etc 
 gebratten hechtt zu= machenn  mann soll einen hechtt schuepen vnd bratten  auff einem roste  vnd man soll in erst   fullen mit wecholdter vnd putternn  vnd wenn er nun gebratten ist  vnnd soll man nemen zwibel vnd speckh  vndt soll das klein hacken  vnd soll es mit= einander wol bratten lassen vnndt will man nit speckh darzu nehmen  so soll man butter darzu nemen  dise brue soll man vber denn gebrattenen hechtt giessen  wenn man will  die auff den tisch tragenn  etc  
 allerley krebss zumachen  mann soll nemen gutte milch  vnnd korn= blumensafft  ruehrtt es wol  thuett auch mehl darzu  vnnd ruertt es nach bass bereitt die krebs gar woll  wurff  nur die gallen auß dem hauptt  so magstu sie stossen mit schalen vnd allem  thue auch weiss brott darunder  trucks durch ein tuch  machs ab mit wurtzen  vnd salltzs  thuß ins mußlein  mit mehl gequerlett  vnd mit zucker  ist es zu dickh  so mhe= re es mit milch  zu rechtter mass  thue in ein feiste pfannen  laß sieden  als ein kinder muss  willttu das warm geben  ie mehr gestossener krebs  ie besser es ist  bratt die grosten krebs schwentz vnd scheren ein wenig in butter  giesset den selben  putter ins musslein will machen  so lang man die krebs alleine thun  oder vnden in die schussel legen  vnd das musslein druber  giessen  vnnd mit imber bestreuen  wann man dess saffts nit hatt von denn korn blumen  so soll mans mit milch machenn  etc  
 gallerdt zu eingemachtten krepssen  seud krebs ab  ob du willtt mit wein oder essig  schel sie  thue das bitter auß denn kopffen  schel die scheeren  vnd die bruhe  thue sie in einen morsell  mandeln vnd brosam weiss brodts dar= zu  stoss wol mit wein  treib es durch ein tuch  thue es in ein pfannen  vnd putter darein  mach es mit wurtz ab  vnnd salltz  versucht  were es dann  zu starckh  temperier es mit wasser  allso das essig wein vnd gewurz rechte maß haben  setz sie fur kaltt oder warm bestreue sie mit welschen weinbeer oder ingwer wo du sie warm wilt geben  wildt sie kalltt geben  so bestreue sie mitt mandteln etc  
 von ayer auff mancherley artt zumachen  klopff ayer so vil du wildt  vnd thue drein grosse rossinen  ein wenig muscatblu= men  vnd setzt butter vber einer pfannen  das feuer  vnd geuß die ayer darein vnd lass backen  das ein schoner ayer kuch daraus wierd  vnnd zerschneid den in vier theil   oder in 4 eckichtten stucklein  vnnd darnach soll man nemen wein  vnd ein ayer dotter oder 4 vnd das wol durch= einander querlen  mit ein weinessig vnd safferan  muscatblumen vnd ingwer  vnd last es ein wenig vffsieden  vndt thue auch zucker darein  will man  so thuett auch ein wenig rosinen in  die brue  vnd giess es vff die kuechen 
 gefulltte ayer in eyner braunen brue  bereitte die ayer  wie ietzt gemeltt  nimb denn mandel vngeschelt  vnnd stosse sie klein  vnd treibe sie durch ein tuch  vnd nim cleine rosinen  vnd stoß sie gar  klein  willttu die brue dickh haben  so must auch der rosinen vil haben  nemen  vnd querle es fein durcheinander nimb wein  vnd thue darein negelein  ingwer  vnd zimmet zucker  darnach du es sehr ge= wurtzt wiltt haben  danach nimbstu vil wurtze  du must auch ein wenig semmel= brosem darunder thun  vnd mit den mandeln stossen  vnd soldtu die brue zuuor in einem topfflein sieden lassen  vnd vber die ayer giessen  vnnd wie man die ayer will gantz haben  so soll man sie in einen topf thun  vnd in einem backofen bratten lassen mit saltz  vnd den fein schelen  vnd in die brue legen  so seind sie bereitth etc  
  huenner mitt keesen  zu zurichttenn  mann soll nemen huenner  die zerleegen  vnd kochen mit gewurtz  vnd salltzs wie man pfleget huenner zu kochen  vnd darnach die leebern nemen die fein zerri= ben sein  vnd darzu nemen saffran ingwer  vnd ein klein wenig muscaten= blumen  so man will  mag man petter= sillgen wurtzel darzu nehmen  vnndt mit der huenner bruhe durcheinannder ruehren  vnnd auff die huenner giessen  vnd es ein wenig vff sieden lassenn 
 gefulltte huenner mitt knoblach zubratten   nimb die magen vnd leebern der huenner  ein stuck speckh  aschlag oder iunge zwi= bel  wurtze mit ingber  halb so vil mus= cattblumen  dergleichen auch pfeffer 
 ein anndtere auf die franckische artt rephuenner zu bratten  oder anndere huenner  nimb rephuener  vnd bratt sie fein muers vnd schneids sie auff beeden seitten an der brust  entzwey  lege sie in ein schussel  das sie nicht kaltt werden  vnd nim pommerantzen schneid sie von einander  trucke den safft fein herauss in einer schussel  vnd thue darzu zucker zimetrinden vnd pfeffer  geuß darzu weiss rosen wasser vnd essig der da  guett ist  vnd geuß die supen auff die ge= brattenen huenner vnd decke sie wider mit einer eren schussel zu vnd setze sie fein auf gluente kolen  das sie recht durch warm wider werden  vnd schier siedent sind  so nimb sie wider ab  vnd thue sie darnach in ein schussel  vnnd streue zimet rinden vndt zucker daran  vnd so mans haben will  mag man kleine rosinen darzu thun  man soll auch nicht lang brue daran machen das es so vil desto krefftiger wierdt  so seindt sie rechtt vnd guett  etc  
 ein brue vber enntten oder krametts vogel zurichtten mitt wacholtter beer   mann bratte die entten fein gar wie es sich gehoerett  vnd neme darnach fein außgeleesene wacholdter beer  vnd quetsche sie in einem morschel  doch nit klein  vnd nim gutte gekochtte rindfleischbrue  vnd ein handvol mandelkeern  die stosse auch klein  vnd thue sie darnach zu den wachol= terbeern  vnd thue sie darnach in ein topf= lein  vnd salze sie ein wenig  vnd sez sie vff das feuer  vnd laß sie ein wenig vff sieden  doch nit sehr  sonst wierdt er bitter  vnd geus darnach in die schussl  vnd lege die enden oder vogel darein  so ist es rechtt  etc  
 auff die spannische ardt kalbfleisch zu zurichtten   erstlich genomen kalbfleisch  von einem dicken oder hinder vierttel  die kleine haut gantzs  dauon abgethan  damit allein das fleisch bleibe  dasselbe nach der quere fein dune als gleich einer gebetter brodt schnitten  auf einem reinem tisch oder klotz gelegt  vndt mit einem starcken messer oder was an= dern fein geschlagen  das sich kaum beyein= annder helltt  wenn das geschehen  neme man frischen butter  vnd so vil rindere supen  die beedes miteinandter in einer pfannen oder tigel sieden lassen  vnd in deme ein iedes stucklein fleisch nach dem andern in die heisse siedenne suppen gethan  da= rin ein wenig sieden lassen  biss es  begind weiss zu werden  darnach gestossen   paradis kornner oder pfeffer  vnd ein wenig mehr ingwer  vnd vff beeden seitten ein iedes stuckhlein damit bestreuet  eins vff das ander gelegt  vnd vff einem teller oder schussel ein vierttel stund also ligen lassen  allss dann sie widerumb auff einen feinen reinen rost gelegt  vber gluenten kohlen  es gantz gesittiget oder gemachsam bratten lassen  vnd so es auff einer seitten gnugsam hatt  das mans balt mit der supen  darinen es erstlich gesotten  auff der selben seitten begiesse  dann vmb= gewandt  vnd auch auff der andern seitten wie ietzt gesagt mit bratten vnd begiessen ge= than werden  doch mit sonderm fleiss da= rauff achtt geben werdte  damit es nit  bratten  sondern das es fein safftig pleibe  zum letzten soll man gebette semmel  so balt vom rost genomen in die supen wie obge= melt gelegt  sie auch ein wenig vber sieden lassen  alls dan zum auffgeben imer einn schicht semmel  vnd die ander schichtt dess zu= bereitteten fleisch fein ordenlich legen  also das die erste vnd letzte schuchtt semel seind so es aber iemandt gern besser gesalzen haben essen wolltte  mag man vff der schussel ein wenig saltz vnd imber erstlich zusamen gemischt herumb streuen  an= statt dess kalb fleisch  mags wol von ein= em rhe oder schwein genommen werden  welches allezeitt murber ist  vnnd wie oben aller hannd notturfft gemelttet zurichttenn  etc  
 eine brodt pfeffer  ittem wildtu einen pfeffer machen  so laß das fleisch zuuor gar kochen  nimb alls= dann brod  brenne das fein schwartz  legs in ein wasser  wasche es fein auss  nimb fleisch brue  vnd ein wenig wein  seudts  streichs durch  vnd nimb darnach speckh vnd zwibeln  vnd hacks clein  vnd lass es fein braun bratten  thue es alles zusammen  vnd thue was farbe daran  vnd thue ing= wer  negelein zimetrinden daran  vnd laß es wol mit einander sieden  vnd geuß  daran  vnd laß es widerumb wol mit dem fleisch auff sieden  vnnd salz es nach dei= nem gefallen  so ist es gerecht vnd gutt  will man es aber sauer haben  so thue mann essig daran  etc  
 ittem will man hierschkolben sonsten morochen genandt zurichttenn  nimb von erst die kolben oder morochen  vnd brue sie zum ersten gleich wie iunge  huenner  vnd schabe die har gar rein dauon  seudts mit einem saltz wasser  das sie gar werdten  schneid sie darnach breitt oder lanng  wie du sie dann haben wildt  willttu dieselben gehl haben  so nimb  erstlich grossen rosin  manndtel  stoss dasselbe in einem morschel  streichs mit wein durch ein herin tuch  machs ab mit ge= wurtz  nimb darzu saffran  pfeffer  ingwer  zimet muscatblumen  zucker  versuchs am salltz  willtt aber dieselbe schwartz oder braun haben oder machen  so nimb pfeffer kuchen  reibs auf einem rib= eysen  temperiers mit wein durcheinander  machs aber mit gewurtzs  allß pfeffer  negelein  muscattblumen  zimet  zucker ingber  versuchs am salz  so seind sie gerechtt  etc  

 vrhannen zu bratten oder ein reckalle  wollt ir einen vrhannen machen  so nempt  weiss brod vnd roeste es  nemet fleischbrue  lass damit sieden  vnd knuerst es ein wenig streichs durch  vnd thuet  imber  zimet= rinden vnd paradis korner vnd zucker drein  laß darnach sieden  nemet klein rosin  vnd quelet den in wein  thues in daran  lasset die brue kaltt werdten  bratt denn vrhannen wol  das er gar wierdt  lass in dan auch kalltt werdten  geuss die brue daruber wo man will  so soll man brod rosten  vnd soll es vnden in die schussel legen  vnd den vrhanen drein legen  oder man mag es aber auch ein rekeule so be= reitten  will man es aber nit kalltt haben  so mag man es warmb essen 
  bernen auff mancherley artt zu zurichtten  nimb guette bernen  vnnd scheele sie  vnnd seud sie im wasser  vnd wenn sie nun gnug gesotten sein  so geuß die brue ab vnd nimb wein vnd dieselbe brue  vndt reibe ein wenig biernnen darein  vnd ein wenig brodt  das die brue fein dickh wierdt  vnd thue denn zucker vnd zimetrinden  vnd ein wenig saffran darein  vnd auch ingwer  vnd geuss es dan vff bernnen  vnd lass es mit denn bernnen vffsieden  willdtu es kaltt geben  so lasse es kalltt werden 
 braune bernne zu zurichtten  man soll nemen kleine rosinen  die klein  gestossen  vnd durch schlage sie durch ein durchschlag  thue wein daran  zucker vnd zimet rinden  vnd laß es mit ein andter kochen  vnnd querle es wol  vnd thue die bern darann  vnnd koche sie  biss sie braun werdten  darnach nimb sie abe  vnnd lass sie kalltt werdten  vnd so man will  mag man sie  warmb lassenn  etc  
 allerley gebackens zu= machen einen martzipan  zu machen  nimb i libra frische mandtel  vnd schele die schon vnd lege die vbernachtt in ein frisch  wasser  vnd nim sie dan  vnd schneid sie vnd  reibe sie denn aufs aller cleinste  im reibtopfe  vnd nim darnach ein wenig rosen wasser  vnd geuss es in ein pfannen  vnd seze es vber glu= ente kohlen  das es warm wierdt  vnd thue zucker darein  vnd laß es mit einander sieden  das es bleschten aufwierft  so hatt es gnug  vnd geuß es dan in die ge= ribene mandel  vnd mache daraus einen dicken daig  vnd netze die hendt mit rosen= wasser  vnd mache einen runden kuchen drauf  so groß du ihn haben wiltt  vnd schneitt ob= latten  so rund wie der kuche ist  vnd lege denn kuchen drauf  vnd lege den in eine pfannen  vnd setze in vber ein kolfeuer  vnd laß in ein wenig backen  das er ein wenig hardt wierdt vnd ia nichtt braun  so ist es guett   allß denn magstu in bestecken mit zucker oder mandeln  nach deinem gefallen etc  
 huenner in sanct iohannes beerlein auch kalbfleisch  setz huenner oder kalbfleisch mit wasser  wenns halb gesotten  so thue die brue fast hinweckh  thue ein gutt theil abge= zopfften beerlein daran  lass wol mit= einandter sieden  thue zucker daran  biß es rechtt wierdt  etc  
 austern zu kochen  thue die austern auff  wesch sauber  thue in die schalen pfeffer  halb wein vnnd halb wasser  salltz vnnd putter  das schalen vol wurdt  laß ein kochen  zu einem kurtzen bruelein  wens aber gesalltzen  so wasch gar sauber  kochs al= so  wie obstehett etc  
 eutter einzumachen  nimb mandel nit abgezogen  weinbeerlein ein gebehttes weiss brodt  vnnd das durch getriben vnd gestossen mit wein vnnd einer fleischbrue  die eutterlein wolge= sotten vnd dun geschnitten  vnd im schmaltz geroest  ins pruelein gelegt  vnd ein wenig weiß mehl daran gelegt rost  vnd gewurtzt  mit ingwer vnndt zimmet  etc 
  ein vor essen von einer leebern  nimb ein lebern von einem hiersch oder von einem kalb  vnd schneitt sie fein breitt  vnd dun allso gruen  nimb ein speckh  schneitt ihn gewurffelt  vnd lasse ihn zergehen  thue die leber daran  lass rosten  gieß ein brue daran  vnd ge= wurtzs  etc  
 eingemachtt oehl  wann du den ohl aufgethan hast  so salz in ein  vnd laß in ein weil ligen  im salze  nim imbwer pfeffer  negellein erbrue vnd rotten wein  ein wenig putter  vnd wol ein sieden lassen etc  
  fisch krebss eingemachtt  nimb pfefferkornner muscattblutt  imbwer petterlein wurzs  puttern vnd arbeis= brue  vnd wol ein sieden  etc  
 hechtt einzumachen in lemonj nimb imber  pfeffer  muscattbluett  putter wein  vnnd erbes brue  vnndt lemonj  vnnd laß ein siedenn  etc  
 hecht in putter eingemachtt  nimb denn hechtt schuep in  vndt sallz in vnnd sied in in einer erbeis brue herab  vnnd geuß ein wein daran  putter vnnd imber  gilb ihn  vnnd lass ihn wol ein siedenn  etc   etc  
  kalbs wuerstlein  nimb ein breidl von einem hindtern kalbs= schlegel  vnd schneitt dune blettlein herab  4 fingerbreidt ein finger oder lang  darnach hacks vff beeden seitten  mit einem messer  doch nit gar durch  nimb darnach ein frischen speckh  saltz  mayeron vnd salbey  vnd ettliche guette kreutter  hacks sambt dem speckh  vndtereinandter  ingwer pfeffer  zimet vnd negelein daran  ein wenig supen brue  ruehr es alles vndtereinandter  vnnd be= streich das obgeschribenne kalbs brattens damitt  vnnd wickels darnach vberein= andter  wie ein wurst  darnach lege es in ein pastetten  nimb auch ein wenig  kalb fleisch  vnnd lass ein wahl druber  gehen  denn hacks clein  vnd thue es auch in die pastetten  auff die wurst  gieß darnach ein zimlich fleischbrue daran  vnd laß pachen 
 ein gelben pauern weckh nimb 2 hannd vol gespaltten erbeis  siede die in ein fleischbrue vnd wol dickh  reibs in einem morschel  darnach thue zucker  im= ber vnd zimet daran  das wol suess vnnd reess sey  ruehr es durcheinandter  machs fein in einem hefelein 
 schlafftrunckh zellttlein  nimb ein halb pfund zucker  ein pfund schoen weis mehl  1 2 loth zimet i 1 2 loth pfeffer  j loth enis  j loth coriandter   stoß die stuckh alle clein zusammen  vnndt schlag 4 ayer dotter darein  vnd thue auch ein wenig rosen wasser darundter  mach ein feinst teiglein darauss  walg darnach feine zelttlein daraus  eines messerrucken dickh einer pfannen lang  druckh ein model darauff  bachs in einer dorttenpfannen 
 zucker brodt zumachen  nimb ein halb pfundt schon weissen zucker  der klein gestossen  mehr ein pfund schon weiss mehl  auf das zartest du es magst haben  nimb 5 neugelegte ayer  nimb das weiss dauon  vnd thue es in ein heffelein  vnd nimb ein ayerdotter von denn funff ayern   vnd klopffs vndter das weiss wol vnder= einandter  vnd thue den zucker in ein beckelein vnd gieß den ayer clar nacheinandter daran  vnd ruers vmb  biss der zucker vergehet  vnd wann er zergangen ist  so ruehr das mehl darunder  vnd ruer es wol vmb  das es ein feins glatts taiglein wierdt  giess auch ein wenig ingber zehen annes vnd coriander da= rein  darnach nimb ein boden auß einer dort= tenpfannen  vnd leg man dotter darauff  bestreich die man dortten eines fingers dickh  mit dem taig  vnd thue ein glutt darunder vnd darauf  geuß nichts darneben  decks offt auff  biß sie vffgehen  backs nit zu braun  den es soll weiß sein  vnd wenn es gebachen ist  so schneit schnitten daraus deines gefallens  wie= du willtt etc  
  gefulltte ayer zumachen oder zubachen  nimb ayer  sied sie hartt  schels  vndt schneid sie in der mit entzwey  thue denn dotter herauss  hacke ihn clein  thue roßmarin= puluer  vnd minzen pulluer  salz  imgwer  pfeffer vnd kleine weinbeerlein darundter  ruers alles durcheinandter  thue auch ein rosen wasser darein  thues wider in das weiss  bind es creutzweiss mit einem faden mach ein taiglein mit ayern vndt meehl  knette es darrinnen vmb  vnnd bachs im schmaltz  mach darnach ein feins brue= lein daruber  von einem geriben semel= mehl  das in einem schmalz geroest sey  vnnd thue wein vnnd zucker daruber  von einem geriben semmel  das in einem schmalz geroest sey  vnnd thue wein vnndt zucker daruber 
 hierschhorner zubachen nimb auff einen tisch sechs ayer  ein we= nig milch  klopffs wol vndtereinander  ruer ein schons mehl darein  vnd walss den taig auß wie hasen orlein  doch schneid lange geschnitz formirs wie ein hierschhorn  vnd wenn du es anrichtten wiltt  so stels fein gegeneinander  so hoch dus machen kanst  ist ein schons bachens 
 ein ohl in einer gelben brue  nimb den ohl  zeuch im die hautt ab  mach in suessem schmalz  biß sie braun werden   thues darnach in ein hafen  gieß ein gutte fleischbrue daran  salz  gewurtzs mit imber  pfeffer  muscattblut  acker oder essig  klopff ein ayer dotter darunter  gieß daran das bruelein fein sauer wierdt  lass wol ein sieden  so ist es gar guett  etc  
 gross salat wurst zumachen  nimb die grossen dermb  darein man sonst die leeber wurst machtt  bereitt sie sauber  leg sie in ein geschierr  wurff ein hannd vol salltz darein  lass vbernacht darin ligen  wasch darnach wider sauber  darnach nim 4 pfundt  schweinen fleisch  ij pfund rindtsbreit  das mager sey  ein hand vol saltz  3 loth pfeffer  der gebrochen sey  doch nit gar clein gestossen  dises fleisch gewurtz  vnd hacks wol vnnder= einander  nimb darnach 2 pfund specks  von dem hochrucken  schneitt gewurffelt  ruers vndter das gehackt breid fleisch  dan in das gedermb auff das herttest  so du kanst  leg in ein geschierr  salz  laß ligen vbernachtt nimbs darnach  wickels wider auff das herttest  vbereinandter bindts zu  hencks von den wendten in  rauch  das gemach trucknet  so ist es ge= rechtt etc  
 ein koppaunen in einer sau= ren pommerantzen brue   nimb ein faisten koppaunen wie sonsten  nim 6 pomeranzen  schel sie  vnd thue die kern herauß  thue das ander alles in ein fesslein  giess daran ein weiss wein  als du gern brue hast  thue zucker  zim= met  imber vnd pfeffer daran  laß ein sudlein thun  vnnd wenn du den kopaunen anrichtten wilt  gieß die brue daruber  so ist es rechtt etc  
 ein pastetten mitt fleisch nimb fleisch  hacks  thues in ein pastetten= hafen  doch ruehrt zuuorn das gewurtz vndter das gehackt fleisch  vnd hackt vil feist darunder  oder ein gutten theil schmalz  oder speckh  oben in die pastetten  wann sie  in dem hafen ist  vnd nim das gelb von ayern  3 oder 4 dotter  legs in die mitte zwischen dem fleisch  darnach machs zu  scheuß in ofen  das loch oben machen wie von den kopaunen geschriben stehett  in dise pastet mach kein brue  allein die feiste  es soll auch nitt klatt zuessen  allein warmb aussem ofen her  mann soll all pastetten oben bestreichen  damit sie fein braun werdten  nimb das gelb von ayern  wasser vnd klopffs vnndereinandter  bestreichs da mit  so ists gerechtt 
 krepfflein von morchen nimb schon mehl vnd ayer  mach ein taig daraus  er woll in  biß er nit mehr klept   darnach walge ein rundes pletzlein vndt morchen ein axen  thue gemaine wein= berlein zucker vnd zimet daran  vnd laß gemach bachenn 
 mandel milch dortten  zeuch ein dicke mandelmilch auss  vndt rins sie  wanns gerunen ist  so thues vff ein siblein  das das wasser dar= von kompt  thue darnach muscatt= bluett  imber  negelein  vil zimet  vnd zucker daran  vnd machs mit einer mandelmilch ringer  thues auff ein boden  laß pachen  wans ein weil ge= pachen hatt  so bestreichs mit ayer clar  vnnd rosen wasser etc  
  pommerantzen  nimb die besten pommerantzen  mach schnitz= lein daraus  vnd das weiss sauber darvon machtt ein boden  thuett geroest brodt darauff  vnd die schnitzlein oben drauff  vnd zucker  zimet  negelein vnd muscaten daran 
 zimmet dortten  nimb ein 1 2 pfundt gestossnen mandell  vnd ein wenig butter  7 ayer klar  ein lott zimet vnd zucker  misch alles vndteinander machs wie ein dortten 
 ein schnee zumachen  nimb ein milch  thues in ein hafen  vnd nimb ein beeselein  damit man die zehen wein schlegt   schlags wol durchein andter  feumbt es  dann mit einem feim loffel herabe  auf ein seyher  ruehrs wol  biß ein genugen ist  vnd nimb ein andere milch  machs sueß  thue ein gebethes brodt in die schussell  vnnd gieß die milch daruber  thue wein= beer vnnd mandel daran  vnnd denn schne darauff  mit ein feimbloffell  thue golltt darauff  so ist es  fast hupsch  etc  
 ein erbens muess  nimb halb erbes  thue wasser daran  laß wol sieden  thues in ein reibscherben vnd reibs klein  thue ein hand vol mandel  darunder  lass ein schmaltz heiß werden  thue dan die geribene erbeisen darein  vnd wens zu dickh ist  thue ein frisch wasser daran  auch zucker vnd ein wenig saltzs 
 weinbeer muess  nimb klein weinbeer  stoss klein  reib es mit einem guten wein durch  thues in ein pfannen  vnd ein wenig brod darein auch zimet  zucker  vnd ein wenig ne= gelein  dess gleichen magst ein sal= tzen muess machen etc  
 gespicktt erbeis zumachen  nimb gerindelte erbes  setz in einem  rorwasser zu  wens wol gesotten sein   so reibs klein in eim reibscherben  wanns zu dickh sein  gieß ein wasser daran  wans gesotten wie ein kindtsmuss  so salzs  vnd schneid ein frischen speckh gewurffelt  dann thue in ein pfannen  lass zugehen  wenn er wol zerganngen  so thue die feiste in die erbes  laß sieden  nimb dan digen wurst  legs in ein schussel  vnd richtt die erbes daruber  thue die grieben vom speckh darauff  etc  
 behmisch arbis zumachen  sez die arbeis inn eim rohr wasser zu  thue nit zuuil daran  laß dickh werden  vnd wol sieden  darnach reibs in ein scherben  das sie sein wie ein dicks muß  thue darnach ein gutten wein daran etc  
  ein muess aus reyssmehl  nimb reissmehl vnd milch  thues in ein mesing pfann  ruers wol durcheinander  nimb das brett von einem kapaunen  stoß im morschr  oder reib scherben  wie du das vffs kleinest machen kanst  thues darein vnd zucker  vnd rosen wasser  machs kaltt oder warm 
 ein warms mandelmues nimb ein vierling mandel  stoß klein ziech ein dicke milch daraus  thues in ein pfan= en laß sieden  biß dickh tropffen daraus werden  darnach bereitt ein tuch auf ein tuch auff ein siblein geuß die dropfen da= rauf  das wasser dauon komb  thues in ein pfannen  vnd von 2 ayern das weiss  zu treibs dann wie ein schones muss   vnd zwers mit einer mandelmilch an  thues wider vber vnnd zucker da= rein  laß langsamb siedenn etc  
 ein spannisch muess  nimb auff ein tisch  6 ayer  vndt ein quertle maluasier  vnd ein quertlein gutten wein ein rosenwasser  vnd vil zucker  klopffs die ayer wol  thues alles vndter= einandter  laß wol sieden  lass vmb= ruehren fur vnd fur  doch das rossen wasser fur den wein  schmeckh vnd der zucker fur das alles  thue ein wenig putter daran  wenn mans anrichtt  so thuett zucker vnndt zimmet daran etc  
  hechtten in lemonj zu kochen  seudt denn hechtt wie sonsten im wein vnd essig  nimb darnach ein guetten wein  thue saffran  imber  zimet  zucker  vnd ge= schnittene lemonien daran  vnd seudts miteinandter  vnnd giess die obgemeltte brue an denn hechtt  wanns halber gesot= ten sein  vnd seud denn hechtt wol vmb in gemeltter brue  alls dann richtts an etc  
 brue vber hausen  nimb die brue von dem fisch  vnd ein gless= lein wein  vnd 3 semelschnitten  ein we= nig meehl von lezelten  weichs in die brue  vnd wein  schlags durch  thue saffran  pfeffer ein wenig essig  ein wenig zu= cker vnd negellein daran  etc  
  ein brue vber wildbratth  nimb ein suessen wein  vnd so vil wilprett= brue  oder mehr  thue imber  zimet  negelein 2 loffel vol essig vnndt zucker daran etc  
 brue vber ein schweins= kopff  oder rheschlegell  so nimb ein wenig schones mehl  rosche es im schmaltz  biß braun wierd  nimb ein guten wein  imbeer  weinbeer  gewurtz vnd zucker  lass vnndter= einanndter siedenn  etc  
 gross wuerst zu= machen  nimb die dermb  darein man die leeber=  wurst macht  wasch sauber  legs in ein geschier  wurff ein guten hauffen saltzs darauf  lass vbernacht darin ligen  wasch den sauber mit dem salz  nim darnach 4 pfund schweines  vnd 2 pfundt mager rind= fleisch  vnd 9 loth saltz  hacks klein  3 loth pfeffer der zu knitzschet sey  darzu vnd 2 pfund speckh  der soll vom rucken sein  schneid in gewurffelt  thue in darein stoß ein bindts nit  legs in ein schussel oder geschierr  vnd besprengs mit salltzs  laß vber nachtt darin ligen  darnach trucks vfs aller best vbereinander  vndt binds zu hencks in lufft  laß trucken  doch daz nit gefriern man sol sie machen wan der mond zunimbt  vnd wen man sie lang behaltten will  so soll man sie in ein ohl legen  etc  
  ander gutt wurst zumachen  nimb 3 pfund schweinbreed  ij pfundt rindfleisch  vnnd 2 pfund speckh  thue darein 7 loth saltz  vnnd 2 lotth kue= mich ij lott pfeffer  ein maß wasser vnnd fur 2 pfennig derm darzu 
 eingemachtte huenner  nimb speckh  vnd gutt kreutter  als may= ran  salue vnd anders was du willtt  nimb die leber  hacks  thue negelein daran  thues durcheinander  machs mit ayern an  wie anndtere dune full  vnd fulls in die huenner  setz zu  vnd lass sieden  nimb darnach ein kopfflein sa= lath  gieß ein wenig siedent wasser da=  ran  3 mahl  nimb dann ein zerlassenen putter  den thue daran  last es mit= einander sieden  etc  
 koppaunen auff behmisch einzumachen  nimb denn koppaunen  zu leeg in setz in zu  wie ein andere supen  vnd wenn er gesotten ist  so nim die leber fuß oder kragen  vnd ein wenig gebets brod  vnd 2 petter= silgen wurtz  laß ein wenig sieden  stoß dan alls in eim morschner  treibs durch ein siblein  mit der supen  thues dar= nach wider an copaun  thue pfeffer  imber  saffran  vnd muscattbluett daran  lass vnndtereinandter sieden  etc  
  ein prue vber gesotten willdtprett  nimb ein brosam rucken brodt beht es  wans gebeht ist  so weichs in gutten wein  thue ein wenig essig daran  treibs durch  nimb ein loffel voll oder 3 wildprett brue  wenn ihrs gerne dickh habtt  so last es siedenn  wanns zusammen gehett  so mag mans kalltt oder warmb geben etc  
 casteran zu bratten  wenn du ein casteran oder hemelfleisch bratten wiltt  so bratt ihn am spiess  wie sonst  traiff in wol mit der puttern  wann er schier gebratten ist  so schneids klein  vnnd nimb die feiste auss  der bratpfannen  vnd thues darein doch nit zuuil  vnd truckh sauer pomeranzen drauff  vnd ein wenig rosen wasser  vnd thue imber  muscattbluet vnd pfeffer da ran  vnd laß auff einem rost heiss werdten  decks zu  streue darnach zucker vnd zimet darauff  etc  
 spissvogel in weixell  seud die vogel im wasser  rosch im schmaltz  zopff weixel abe  rost sie auch  vnd auch  ein geribens brodt  thue die weixel vnnd brodt vnndereinandter  thue wein  zimmet vnd zucker daran  lass vnndtereinannder sieden  richtts vber die vogell an  etc  
  ein spritzen bachen  nimb ein seidlein milch  thue vngeuehr ein seidlein wasser daran  vnd eines gutten ays gross schmaltz das frisch ist  thues in ein pfannen  laß sieden  die weils seud  ruehrs mehl darein  mach denn taig wol starckh vnd zehe  das er gleich von dem brecklen her weg gehe mit denn ayern  die du darin geschlagen  alls dann ge= bach gemach etc  
 sack kuchlein zubachen  nimb halber wein vnd halb wasser  mach denn taig dune als ein streiblein taig  dann legs in ein siedent wasser  ein gutte halbe stundt biß er trucken wierdt  der  sackh soll oben weitt sein vnd vnndten eng das man denn taig gantz herauss bringe  schneidts  schnitz vnd bachs lang= samb 
 weyxel zu bachen das der taig weyss bleibe  nimb ein schons mehl  mach denn taig mit kallttem wasser  schlag denn taig wie hafen kuchlein biß er blattern gewind  mach in mit lautter ayer clar fein ring  wie ein anderer weixeltaig  seud die weixel wol abe  das sie vndten von ein ander gehen  das sie werden groß plattert  vnd mach das schmalz aufs heissest  alls muglich ist  thus nur hinein  vnd wider herauss etc  
  auffgeloffene opffell  mach denn taig wie zum weixel  vnd nimb das gelb von ayer auch darzu  schneid vnd schnitz auffs dunest von opffel  bachs im schmalzs  vnd mit= einandter  etc  
 gefulltte ayer  nimb ayer seudts hartt  schneidts in der mit von einandter  thue denn dotter her= auss  thue maseran salz imber pfeffer vnd clein weinbeer darein  thues wider ins weiss  bindts mit einem faden zu  mache ein taig mit ayer vnndt meehl  kers darin vmb  vnnd bachs inn dem schmallzs  etc  
  krautt kuechlein  nimb welschen mangoldt  ponagien pletter oxenzungen bletter  melissa bletter  ein wenig isopen vnd praun muntzen  wilttu aber gern starcke kreutter darein haben  alss maseran vnd demanten krautt  magstu auch darzu thun  hacks aber nit gar clein  thue denn safft darauss  vnd mache das krautt mit ayern an  wie ein dickes muess  saltzs  nimb ein pfann  das ein gar flocken boden habe  thue ein butter darein wie ein kleins ay  lass ihn nit gar heiss werdten  vnnd treibs vmbher so weytt die pfann ist  thue von kreuttr darein  bachs allso wie ein polsterlein machs eines fingers dickh  wenns gar  gebachen ist  so thues in ein schussel  vnd thue ein loffel vol essig vff eins 
 koppen in reiss zu kochen  denn koppen seudt schlechtt abe  vnd denn reiss besondter  doch nit wol denn so leg denn koppen in die reiss  vnndt gieß die supe von dem koppen daruber  oder ein ander fleischbrue  lass ein wenig miteinander sieden  das ein rechtte dicke gewindt  wie es eins am liebsten isset  vnd streue darauff  wann du es an richttest  ein thriet von zucker  imber  zimet  gemachtt etc  
  eingemacht pommerantzen  nimb pommerantzen  schneid die weisse hautt sauber daruon  thue ein wein daran  lass 3 tag vnd nachtt darrinnen ligen  schneidts klein wie kuttel= fleckh  thue allein ein frischen wein da= ran  nimb den ein gutten zucker  vnd leittern  laß in wol dickh werdten  vnd truckene die pomerantzen woll  thues in ein glas vnd zucker daran 
 verzeichnus was vnd wie vil man gewurtz  vff zwo schussel gallertten die guett werden soll  gebrauchen muss  j libra hausenplasen  die im frischen wasser  absieden  gestehen lassen  vnnd dann wann es gestannden ist  das lautter oben dauon nehmen  hernach essig vnd wein darzu thun  vollgent darzu nehmen  j libra zucker  1 2 quint langen pfeffer  1 2 quint galgent vnd callmus durcheinander  1 2 loth gantzen pfeffer  1 2 loth gantze imber  1 2 loth ganntze zimmet  1 2 quint gantze negellein  vndt ein wenig erbes  daruon wierdt sie fein hell  vnnd ein guette gallertten   ein klein wenig safferan  vnd muscatt= bluett  muß man auch darzunemen 
 verzeichnus wie man vff ein an= dere meinung  wie es mein genädige  frau begeret  gallertten machen soll  dar zu soll mann nehmen  j libra hausenplasen  soll man absieden  vnd das lautter oben herab schutten  vnnd darzu gebrauchenn  8 lotth zucker  1 2 quint gantzen zimet  1 2 quint gantzen imber  1 2 quint gantze negelein  1 2 quint gantzen pfeffer   2 oder 3 stengl langen pfeffer  2 klein stuckhlein galgent vnd calmuss  j klein wenig saffran  j klein wenig gutten essig  halb guten wein vnd halb wasser  so vil man vff zwo schussell be= darff  so gibt es auch ein guette gallerttenn  etc  
 fysch gallertten von hechtt oder karpffen von meister conrad zu dillenbergkh  mann muß nehmen haußplasen  vnnd die klopen  vnnd die nachtt im frischen  brunen wasser lassen weichen  darnach  guten fiernen wein genommen  vnd den in ein messigen kessel gethan  vnd den fisch welcher zuuor sauber auss ge= nommen  vnd gewaschen sein muss  mit dem wein laß vff sieden  darnach gestossen negelein saffran  langen  pfeffer  muscattblumen  gestossen muß= catten vnd gallertten genommen  vnd die selbige mit guetten essig  sambt zucker in den wein gefonnen  vnd sieden  darnach wann sie abgesotten sein  sauber auss der brue genomen  vnd die hautt abgeschelet  vnd in ein sauber schussel gelegt  darnach den kessel mit der brue wider vfgehanngen  vnd durch einen laugen sackh lauffen lassen in ein erdenen oder sonst einen dopff  vnd halb kalltt werden lassen  vnd darnach widerumb vff die fisch geschuttet  vnnd mandel vnd rosin darruber gezettelltt  etc  
  wie man ein karpffen in  ein pastetten machen soll  das man in mit den grotten vnd allem essen kan  erstlich soll man denn karpfen schupen vnd abthun  wie sonsten preuhlig  aber nit wa= schen  vnd imber pfeffer vnd negelein nemen den selben dan mit ein wurtzen alls dann ein schwartzen taig verferttigen  ein kopff auftreiben  vnd den karpffen darein legen  im ofen ein halbe stund bachen lassen  vnd wider herauß thun ein vierttellein brand wein daruber schutten  wider wol vnd gehab zumachen  vnd im offen noch 3 stund bachen lassenn etc   
   kuchen buch   geklopffte huener mit zittronen vnd speck etc  erstlich nim die huener zu schlage vnd zu klopffe sie die bein vnd flugell mit dem leibe  doch das das hunn bey sammen bleibet  das nim vnd speil es  vnd zeumes wie ein ander hun  vnd geuß siedent heiß waßer daruber  laß eine virttel stundt stehen  thus in den topff  setz es bey  vnd laß wol sieden  so es gesotten  kuhl es aus  nim 4 stuck speck einer handt breitt  schneid es vffs aller dunneste als man kahn  vnd thus darzu  laß wieder sieden  nim salbey hacke die klein  des gleichen zittronen  schele die schalen daruon  vnd schneidt sie scheublicht  thus daran  vnd wurtz es ab mit ingber  vnd laß wol mitt einander vff sieden  als dan ist es recht  thue ein klein wenig semmeln darein  vnd darmit sieden lassen  das es ein dickes siplein bekommet etc 
 gebrattene huner mit zittronen schalen vnd weinberen etc  nim die huener  wen sie gebratten sein  zur lege sie vnd bregel sie in butter nim sie wieder heraus  thue sie in ein topff  vnd geuß wenig darauff  thue zucker vnd pfeffer dar zu  nim treuge zittronen schalen  zu stosse sie thue sie darzu  vnd wen man es balt will anrichten  so thue die wein= berlein darein  laß vff sieden  als dan ists gutt etc 
 gebrattene huener mit zittronen wan die hunner gebratten sein  als dan zur lege sie in einem tiegell geuß essig daruber  darein thue zucker vnd pfeffer  schneidt zittronen scheu= bicht  thue sie auch dar zu  laß es vff sieden  als dan ist es gutt etc 
 gebrattene huener mit bommerantzen wan sie gebratten sein  zur lege sie  thue sie in ein ehren tiegel geuß essig dar= zu  daran thue pfeffer vnd zucker  laß wol miteinander sieden  wens ge= sotten  so nim bommerantzen  schneide die halb von einander  trucke den safft in ein schussel  klaube die bommerantzen aus den hulssen heraus in den saft darein  vnd geuß 3 leffel uol rossen waßer darzu  vnd wen du balt wiltt anrichten  so geuß hin zu  deck es zu  vnd laß ein gutten sutt mit auff thun als dan ists gutt etc 
 gebrattene huner mit granat opffeln etc  wen  wen sie gebratten sein zu lege sie geuß wein vnd essig mit ein wenig ing= ber in ein tiegel auch zucker dar zu  vnd thue die hunner darein  laß es wol miteinander auff sieden  vnd wen du balt wilt anrichten  so thue die kern aus den granatt opffeln sauber heraus  thue sie in den tiegel  vnd laß miteinander auff sieden  als dan ists gutt etc 
 gebrattene huener mit iohannes beer etc  nim iohannes beerlein  streiff die fein rein abe  wesche sie rein  thue sie in ein tiegel  darauff geuß wein  thue darzu zucker  vnd laß wol miteinander sieden  das ein dicker sott wirdt  nim die huener zur lege sie  die flugel mitt den beinen  vnd vff der brust  doch das das hun gantz bleibet  wen du wiltt anrichten  so thue sie in den sott  laß es wol auff sieden  so ists recht etc 
 geklopffte huener nim die huener zur lege sie  als dan zu klopffe die bein klein  saltz sie  laß eine halbe virttel stundt in saltz liegen  wirff sie in geschmeltzte heiße butter  laß wol auff sieden  das sie fein braun werden  nim sie wieder heraus  thue sie in  ein tiegel  geuß essig darein  mit zucker vnd pfeffer  vnd wen du nun  wilt anrichten  so thue weinbeerlein darein  laß mit auff sieden  als den ists gutt etc 
 geklopffte huner mit meyeran nim die huener zur lege sie  als dan zukloffe die bein klein  saltz sie  laß eine halbe virttel stundt in saltz liegen  thue sie darnach in geschmeltzte heiße butter das sie fein braun werden  als dan nim sie heraus  thue sie in ein tiegel  geuß essig dar zu  mit rind fleisch brue  wurtz es ab mit pfeffer  thue rein ab ge= streifften meyeran darzu  laß mit auff sieden  als dan ist es gutt etc 
 gebrattene huener mit gedempfften quitten nim quitten schele sie  vnd schneidt sie fein wirfflicht  thue sie in ein fisch kessell  geus wein darauff thue zucker darein  vnd setz auff ein kohl fewerlein  bindt es vnd deck es fest zu  das der braden nicht heraus gehet  vnd laß es stehen  biß es ein dick= es bruelein vber kommt  als dan wan du wilst anrichten  so nim die huener zur lege sie  vnd lege sie in ein silberne schussel  als dan geuß j leffel uol mit essig sampt ein wenig ingber in die quitten  laß es vff sieden  darnach geus es  es in das silber vber die huner  vnd laß wieder wol auff sieden  so ists recht etc 
 gekochte huner mit quitten etc  nim die huner  reime die fulle die mit semmeln vnd eyern  vnd kleine rosin= lein  laß in einem tiegel butter zergehen  ruhr es durcheinander  vnd fulle die huner darmitt  darnach nim die quitten schele sie  schneid sie virttelicht  geuß sieden heiß wasser vber die huener  laß sie fein auff lauffen  thue sie in ein topff geuß nachmals warm waßer darzu  thue die quitten darein  laß wol mit einander sieden  wens gesotten hatt  so thue ein wenig semmeln darein  sampt einer gutten handuol kleine rosinlein  das ein dick bruelein kriegt  vnd wurtz es mit zucker saffran  vnd ingber abe  so ists recht etc 
 ein gedempffte gebrattene huener wen die huner gebratten vnd zulegt sein  thue sie in einen tiegel thue  zucker essig  vnd ein bißigen braune butter daran  decks fest zu  pheffers auch  laß die butter zuuor braun werden  vnd setz es auff kolfeuer  vnd laß mit einander auff sieden  als den ists recht etc 
  huener mit pirn sauer vnd suess nim die hunner zur lege sie  thue sie in einem topff  geuß waßer darauff  vndt laß sie sieden  nim pirn  schele die  vnd schneide die virttelicht  nim speck vndt zwiebeln ein eben theil  hacks klein vnder einander  thus auch dar zu  vnd laß es wol sieden  so es gesotten  geuß darnach essig darein  wurtz es ab mit zucker pfeffer vnd saffran  laß vff sieden  also dan ists auch gutt etc 
 gekochte huener mit pirn vnd mit speck nim die huener zu lege sie setz sie bey  kueles aus  darnach nim pirn  schele sie  schneidt die virttelicht  nim scheubichten speck eines fingers lang durchwachsen  kerbe den selbigen  weschen fein sauber aus  thue in in ein sonderlich topfflein  laß in wol sieden  darnach so die huener aus gekuelet  so thue die pirn speck vnd gehackte zwiebeln darein  vnd laß es wol sieden  wurtz es ab mit pfeffer  saffran vndt zucker  so ist es recht etc 
 huener mit zittronen opffeln vnd zwiebeln nim die huner zur lege sie  kules aus  als dan nim die zittronnen opffel vnd zwiebeln  zwiebeln  zu hacke sie klein  darnach thue sie in die hunner  reib ein wenig semmeln darzu  vnd geuß essig daran  thue zucker darzu  laß mit einander sieden  das es ein dickes bruelein kriegt  wurtz es ab mit saffran  ingber vnd pfeffer  so ists recht etc 
 huener in einer nelckenbrue nim die hunner laß sie gantz  kuele sie fein sauber aus  reibe brodt vff rieb= eyssen  darnach nim das brodt  thus in ein topfflein  geuß die huner brue darzu auch darbey ein wenig essigs  ruhrs durcheinander  das es fein schlecht wirdt  darnach thue ein wenig frische butter darein  wurtz es ab mit pfeffer vnndt nelcken  vnd laß einen sodt thun  wen nun die brue clar vnd schlecht ist  so geuß wieder vber die hunner  laß es wie der vff sieden  doch nicht zu geschwindt etc 
 huener mit durch getriebener pettersilgen wurtzel etc  nim die huner zu lege sie  kuele sie sauber aus  setz es bey  nim die selbige brue von hunnern  thu darein ein gutt theil pettersilgen wurtzel  schneidt sie wirfflicht  vnd nim ein bar zwiebeln dar zu  darnach sie groß sein  zu der wurtzeln  laß wol sieden  das fein weich wirdt  als dan schlachs durch ein durch  schlag  das die brue daruon kombt  thue es in den reib asch  reibe es klein als dan nim die selbige brue wieder wen du es gerieben hast  schlag es wie der durch ein durchschlag  vnd reib es mit einander durch  geuß es wieder auff die hunner  wurtz die hunner abe mit pfeffer vnd saffran  laß es gemach sieden  als dan ists recht etc 
 huener in ein polnischen sotte mit speck vnd zwiebeln etc  nim die hunner zur lege sie  nim durchwachssen speck eines fingers lang wasch in fein sauber aus  thue in in ein sonderlichs topfflein  der speck muß schnittlein weis sein  laß in sieden  wen du die hunner hast aus gekuhlet  so nim den speck aus seiner brue  thue in zu den hunnern hinein  geuß die selbige brue von den hunnern wieder darauff  vnd nim ein gutt theil gehackte zwiebeln  thue sie auch darzu  vnd laß es fein miteinander ein sieden  als dan wurtz es ab mit pfeffer vnd saffran  so ists auch gutt etc 
 die gekochten huner mit parmasan kesz nim die huner  zur lege sie  thue sie in einem topff  laß sie wol sieden  kuhle sie aus  darnach geuß ir eigene brue nur halb  vnd des gleichen rindt= fleisch  fleisch brue  souil darzu  nim dan parmasan keß  reib in fein klein vff den riebeyssen ein gutt theil  darnach die hunner sein  thue in in ein klein topfflein  geuß kaltte rindtfleisch brue darauff  vnd wurtz es ab mit pfeffer vnd saffran  wen die hunner gar sein  rucke sie vom fewer ab  damit sie nicht zu heiß sein  das sie fein verschlagen  wen du sie wilt anrichten  so geuß von den hunnern die brue vff den keße  darauff ins kleine topfflein  rurs wol durcheinander  als dan geuß es wieder auff die hunner  ruhr vnd schuttel die mitt dem keße wol vmb  laß es nicht sieden  den der keß ver= brennet an  vnd wen du sie wilt anrichten  so nim gebette semmeln  lege die vnden in die schußel  vnd richts an  so ists gutt etc 
 gebrattene huener mit parmasan keß wen die huener gebratten sein  so nim vnd zuleg sie in ein silberne schußel nim semmeln  rost die selbigen auff einen roste schnitt weis  nim parma= san keß  reib in auff einem reibeyssen ein eben theil  nim darnach die huner  leg sie in braunne butter  laß sie wol bratten  nim sie wieder heraus  nim die gerosten semmeln  leget sie vnden in die schussel vndt  bestrewe sie mit parmasan keß ein eben theil  lege die hunner oben darauff so fein herumb  strewe wieder keß daruber  vnd von der braunen butter  darinnen die huner gebratten sindt worden  heuber gegossen  ein bar leffel= uoll  damit die semmeln wol getroffen werde  als dan deck es zu mit einer dartten decke  vnd thue vnden vnd oben kohlen dahin  laß es gemach sieden  vnd gieb achtung darauff  den es oben leicht anbrennet  wen du sie wilt zu tisch geben  so bespreng mit den gerieben keß etc 
 gefultte huener mit meyeran speck  semmeln vnd eyern etc  nim speck hack in fein klein mit meyeran  wen er klein gehackt ist  reibe semmeln vff ein riebeyssen  thue sie darein  schlag eyer darein  pfeffers vnd ingbers  fulle die hunner darmit  geuß heiß waßer daruber  setz es bey  das es fein aufflauffet  vnd thue auch gehackten speck darzu vnd ein wenig semmeln  laß es miteinander sieden  das es ein dick sottlein krigt  thue darnach ein wenig meyeran hinein  abgestreifft wurtz  wurtz es ab mit pfeffer  als dan ists gutt etc 
 gekochte huner mit eyern  pettersilgen vnd semmeln etc  zeume das hun wie man sunst ein hun zeumet  vnd wen es wol gesotten hatt  so kueles aus  darnach setz es wieder bey  thutt ein gutt theil butter darein  vnd last es wol mit einander sieden  das das hun gar wirdt  als dan nim ein mandel eyer  vnd nicht viel semmeln  vnd gruene pettersilgen  rurs wol durcheinander  vnd wen das hun wol eingesotten ist  so geuß es darein mach  das es nicht anbrennet  das es fein rundt wie ein apffel wirdt wens nicht fett genug ist  so thue noch ein wenig butter darzu  wurtz es mit ein wenig ingber abe  so ist es gutt etc 
 huener mit klosen etc  nim ein hun  das zurlege  setz es bey  kueles sauber aus  darnach laß es wieder wol sieden  vnd wens gar ist  so nim die brust von den hun  loß das fleisch rein abe hacks fein klein vffs kleinste du kanst  als nim frische backene semmel  so frisch  du sie haben kanst kanst  schlag eyer darein  wurtz es ab mit muscatten  blumen vnd ingber  mach es nicht zu dunne  damit du es mit ein leffel kanst heraus nemen  das es wirdt wie die kloßlein  als nim einen leffel nach dem andern  weltze iedes in mehl  doch ein klein wenig  das es kaum zu er= kennen ist  vnd wen das hun ein halbe virttel stundt ehe du wilt anrichten  wol sieden lest  so lege als dan ein wenig frische butter darein  wurtz es ab mit ingber vnd ein wenig muscatten blumen  so ists recht etc 
 ein gebratten hun zu hackht wen das hun gebratten ist  so legs als dan inn das fleisch von der brust  hacks vffs kleinste du kanst  vnd wens klein gehackt  thus in ein topfflein  vnd geuß rindfleisch brue daruber  laß wol miteinander sieden  das es fein wie ein muß= lein wirdt  geuß j leffel uol essig darein  vnd wurtz es ab mit gestossen mus= catten blumen vnd pfeffer  als dan nim das ander von hun  vnd laß zuuor butter in ein tiegel zergehen  legs dar ein  vnd laß fein gemach warm werden  vnd wen du wilt anrichten  so nim das zuhackte  geuß j leffel uol rossen  rossen waßer darein  geuß es vnden in die schußell  vnd leg das ander oben her ist auch gutt etc 
 gefultte huener mit weinbeeren im brandt sotte wen die hunner gereiniget sein  so nim semmeln  reibe sie vff den riebeyssen fein klein  als dan laß butter in tiegel zergehen  thue die selbige semmel darein  schlag eyer darzu  hacke meyeran klein  thus auch hinein  vnd wurtz es ab mit ein wenig ingber vnd saffran  thue darnach die wein beeren darein vnd fulle die hunner darmit  vnd wen sie gefullet sein  geuß sieden heiß waßer daruber  laß sie wol sieden  darnach nim geschmeltzte butter  in ein eyssern pfendlein  laß sie wol recht heiß werden  alch als dan wurff einen leffel uol weitzen mehl darein  du musts nicht wieder vber das fewer setzen  nim darnach wein vnd essig  rurs wol durcheinander  thue das gebrantte mehl darzu  queils wol mit ein ander vmb  wurtz es ab mit pfeffer  saffran vnd zucker  thue  auch ein wenig gehackten meyeran  vnd laß wol miteinander vff sieden  vnd wen sie wol gesotten  so geuß die brue vonn den hunnern abe  vnd geuß diesen  sott daruber  vnd laß es auch ein gutten sutt miteinander thun  wen du es wilt anrichten  so schutte ein gutt theil weinbeeren darzu  laß wieder vff sieden  so ists recht etc 
 ein gestossen cappaunen nim ein cappaunen setz in gantz bey  kuhle in fein rein aus  laß in wol sieden das er murb wirdt  vnd wen er gesotten  so zu lege in die flugel  sampt der brust fein gantz herunder  nim die beide keulen  stoß sie in einem morsel fein klein vffs kleinste das es wirdt wie ein brey  die flugel sollen nicht gestossen werden  nim die  cappaunen brue  geuß es vffs gestossene  vnd laß durch ein durchschlag duchlauffen als dan nim die flugel vnd den rucken sampt den andern  so von cappaunen thue sie in ein topfflein  geuß dieße brue daruber  vnd wurtze es abe mitt mit ingber  saffran  muscatten blumen  so gestossen sein  setz es bey daz fewer laß es nicht sieden  sunst leuffts zusammen wie matten  wen du wiltt an= richten  nim geroste semmeln  lege sie in ein schussel  vnd richte darauff an etc  so ist es recht etc 
 ein  ein andern cappaunen mit kleinen schwemlein vnd gantzen ingber  die schwemlein heissen die kriszlingen etc  nim den kappaunen setz in bey  kuhle in fein sauber aus  vnd die schwemlein mustu in ein sonderlich topfflein thun vnd bey setzen  wen du den cappaunen bey setzest vnd wen er gesotten vnd aus kuhlet  nim die schwemlein  wasche sie fein sauber aus drucke sie durch ein durchschlag  das das waßer wol laß wol miteinander sieden  vnd wen du schier anrichten wilst  so thue ein klein wenig gestossen ingber dar zu vnd die schußel vnden geroste semmel gelegt etc 
 ein andern cappaunen in einem mandel sotte etc  nim den cappaunen setz in bey  vnd zulege in zuuor  kuhle in darnach aus  als dan nim mandeln schele sie fein sauber aus  vnd stoß sie vffs kleinste du kanst vnd wen der cappaun gar ist  so nim die brue  vnd geuß vff die mandeln  treibe sie durch ein durchschlag  geuß es vff den cappaunen  wurtz es ab mit zimmet rinden vnd ingber  vnd geuß j leffeluol essig darein  vnd laß es wol heiß werden doch gar nicht sieden  es leufft zusammen  sunst ists recht etc 
  ein gebratten cappaunen mit speck nim den cappaunen  zeume in  steck roßemarien darein  vnd fein dicken fetten speck einer halben ehlen lang vnd breitt  schneidt schnittlein daraus so breitt vndt lang er ist  eines fingers dick  saltz den cappaunnen  vnd binde in mit den speck vmb vnd vmb vffs feste du kanst  schlag ein kelbern netz oben vmb den speck her= umb  verbinde es fest mit bindt faden wieder  das es wol helt  vnd do es burste so schlag noch ein kelber netz daruber  als dan steck in an  vnd laß in 3 stunden bratten vnd wen du in wilt anrichten  binde in auff den speck vnd netz daruon vnd bespreng in wieder mit saltz  vnd gib im ein gellings fewer  damit er fein gelb wirdt  nim essig saffran  pfeffer zucker  thue es in ein topfflein  laß es gemachsam sieden  das es ein dickes bruelein wirdt  geuß es vnden in die schussel zu den cappaunnen wen du in wilst anrichten etc 
 eine krafft gallertte von cappaunen nim ein cappaunen laß in sieden  das er gar zu fellet  nim in vnd stoß in  vndt wen er gestossen ist  so laß in gar gemach durch ein haren duch lauffen  nim die selbige brue  wurtze sie abe mit gerieben muscatten ein wenig auch ingber vnd  vnd zimmet waßer  thus wieder durch ein haren tuch seyen  drucke es woll durch  das die crafft der gewurtz durch komme  geuß es in ein schussel  laß es stehen so gerindts etc 
 ein andere crafft gallert nim ein cappaunen laß in sieden  das er zufellet  geuß ein wenig essig darzu thue zucker darein  muscatten blumen  wurtz in ab mit ein wenig saffran  wen er gar gesotten treibe mit derselbigen brue in durch ein haren duch  vnd geuß ein wenig rossen waßer vnd zimmet waßer darzu  nicht zuuiel  das es nicht zu starck wirdt  thus in ein schussel  laß es so stehen  als dan gerindt es etc 
 wurst von cappaunen nim den cappaunen so fein sehr fett ist  schinde in  zeuch in die hautt abe  loße das fleisch rein abe von den knochen  hacke dasselbige vffs aller kleinste mit speckh schneide in wirfflich fein klein  wilstu nicht speck nemen  so nim das fette von kalb aus den nieren  oder rindern feist von der brust  vnd wurtz es ab mitt gantzen  vnd ein wenig gestossen pfeffer  auch muscatten blumen  wilttu den pfeffer nicht  so brauch ingber  als dan fulles in feine rinder dermer  die  nicht feist sein  wie die bratt wurst  vnd wen du welchen kochen wiltt  so nim feiste rindtfleisch brue  koche die darein  wurtz sie ab mitt ein wenig mus= catten blumen  ingber vnd pfeffer  wilttu sie bratten  so bratte sie gemach an einem spießlein  bestreich sie mit butter oder speck etc 
 gebrattene zame huner gespickt nim die hunner wurtze die in der handt  damit sie in iren eigen blutt ersticken wen sie todt sindt  laß sie nit kalt werden  pflucke sie wie ein vogel  mache sie rein  senge sie  doch nicht gebruhet mit heißen waßer  wasche sie sauber aus vnd wen sie geweschen sein  so speule sie  leg sie vff gluende kohlen  sie mussen wie die rephunner gespeulet werden  nim sie wieder  wen die hautt gesch= rumpffen  vnd sie beginnen hartt zu werden  wieder herunder  wesch sie wie= der fein sauber aus  nim speck schneide den vffs kleinste  spicke die hunner alle= uol  damit das sie fein kraus werden  brade sie gar hastig abe  ie geschwinder sie gebratten ie murber sie werden etc 
 ein ander essen huner mit kloszlein nim  nim die hunner zeuch im die hautt abe lose im das fleisch an allen ortten abe  vnd nim das fleisch  hack es vffs kleinste  als dan wurtz es abe mitt pfeffer vnd muscatten blumen  thue auch gantzen pfeffer darzu  vnd es muß ein wenig speck darzu gehackt werden  nim gerieben semmeln  vnd eyer men= ge es durcheinander  darnach nim die peinlein  schlag eyer diß fein sauber dar= umb  nim ein wenig mehl in die hand  damit du es besser an die beine machen kanst  vnd wen was vber von dem gehackten bleibt  so mach kloßlein dauon dan nim ein gutte sieden heiße rindfleisch brue  legs darein  vnd laß wol miteinander gemach sieden  wans gar ist  so nim muscatten blumen  vnd ein wenig pfeffer  wurtz es abe damit  also ists recht etc 
 huener mit lemonien  wein  zwiebeln vnd opffeln nim die hunner zur lege sie  setz es bey  kueles fein sauber aus  als dan nim lemonien  zwiebeln  vnd opffel  hacke die fein klein  vndereinander  vnd setz es mit lauttern wein bey  laß sieden  biß es weich wirdt  darnach so nim  vndt treib es durch ein durchschlag  vnd mache das es ein dunnes sottlein wirdt  lege das  hun darein  laß es gemach sieden biß es gar wirdt  vnd wen du es wiltt abe wurtzen  so geuß ein wenig essig auch darzu  wurtz es ab mit zucker pfeffer vnd saffran  so ist es gutt wen du es wieder vff sieden lessest etc  
 ein gebratten cappaunen mit austern wen du den cappaunen hast fein sauber rein gemacht  das du in wilst braden so nim die ein gemachten austern  thue die hartten magen daruon  wesche sie in ein waßer sauber aus  darnach fulle inwendig den cappaunen darmit alle uol  steck auch ein stucklein butter darein  vnd nehe in fest zu  das nichts kan heraus kommen steck in an einem spies  bratt in beim hitzigen kohlfewer abe  als dan nim ein gutt theil austern  thue die maglein auch daruon  reibe sie in ein reibasch  vnd wen du sie wol gerieben hast  so schlage sie durch mit rindtfleisch brue  daz ein dickes bruelein wirdt durch ein durchschlag  wurtz es ab mit pfeffer vnd ein wenig essig  das mans kaum schmeckt  vnd thue j leffeluol braunne butter darein  laß es wol miteinander sieden  vnd wen du wilt anrichten  da geuß die brue in die schussell  vnd lege den cappaunen oben darauff etc 
 ein rephun mit wein vnd ingber etc  nim  nim das rephunlein wesch sauber aus  setz es bey  wen es aus gekuhlett ist geuß die selbige brue daruon  kueles sauber aus  darnach geuß rindtfleisch brue  vnd ein eben theil wein darein  vnd laß wol mit einander kochen  als dan so nim semmel  schneide sie fein dunne  vnd geuß von der heissen brue daruber  geuß die selbige brue wieder daruon  vnd reibe die semmel in ein reibasch  das sie fein klar wirdt  als dan nim die semmel vnd brue  thue sie wieder zum rep= hun  vnd wurtz es abe mit ingber vnd frische butter  vnd laß es wol miteinander sieden  das es ein dickes bruelein krigt  wen du es wilt anrichten  schneidt semmeln vnder in ein schussell etc 
 rephuener in einer nelcken brue wen die rephuner aus gekuhlet sein  so nim brodt  reib es vff ein riebeyssen thus in heiße rindtfleisch brue  geuß essig darzu  doch das es nicht zu dickh werde  laß es wol miteinander sieden  rurs wol  das es fein schlecht wirdt  wurtz es ab mit pfeffer vnd nelcken  vnd thue ein bißlein frische butter darzu  als dan wans wiederumb gerurtt  so leg das hunlein darein  vnd laß gemach miteinander sieden so ists recht etc 
  rephuner mit opffeln sauer vnd susze etc  nim das rephun kuhles fein sauber aus  darnach schneid opffel lenglicht  nim zwiebeln schele die  hacke sie fein klein  vnd roste sie mit butter doch nicht sehr das sie fein gelb bleiben  darnach schutt sie mit den opffeln  nim auch dar zu  große vnd kleine rosinlein  geuß wein vnd essig darauff  wurtz es ab mitt zucker pfeffer vnd saffran vnd laß wol miteinander sieden  das ein fein dickes bruelein krigt so ist es gutt etc 
 gekochte rephuner in brandtsotte mit weinberen etc  nim das rephunlein setz es bey  kuhles aus  darnach nim ein j maß wein setz es bey  laß heiß werden  als dan nim ein gutten leffeluol geschmeltzte butter  laß sie auch recht heiß werden  thue einen leffeluol weitzen mehl in butter  wen sie gar heiß ist  vnd rurs wol durcheinander  laß es nicht wieder vffs fewer kommen  thus in den heissen wein  rurs wol durchein= ander  geuß auch ein wenig wein essig darzu  wurtz es ab mit zucker saffran vnd pfeffer  lege das rephunlein darein  laß gemach miteinander sieden   sieden  vnd wen du es wiltt anrichten  thue die ag abgepflockten wein= beerlein dar zu ist recht etc 
 gebrattene rephuener mit bommerantzen wen die rephunner gebratten sein  zur lege sie  geuß essig darauff  wurtz es abe mit zucker vnd pfeffer  vnd laß wol miteinander sieden  das es ein dick brue= lein krigt  nim bommerantzen schele die  schneidt sie fein scheublicht  vnd nim die kern heraus  du darffest die bommerantzen nicht ehe darein legen du wiltt dan anrichten  vnd geuß ein wenig rossen oder zimmet waßer  welches dir gefellet hinein  so ists recht etc 
 ein rephun mit gantzen ingber nim das rephunlein  setz es bey  kueles aus  geuß rindtfleisch brue daruber schneidt gantzen ingber dar ein  laß wol miteinander sieden  wen du baltt wilst anrichten  das er murb ist  so lege ein stucklein butter darein  vnd ein we= nig gestossen ingber  laß vff sieden vnd lege geroste semmel vnder  wen du anrichtest  ist auch gutt etc 
 gebrattene rep huner etc   nim die rebhuner wesche sie mit einem feinen reinen tuch aussewendig vnd in= wendig vnd inwendig  das das gebluett rein heraus kombt  darnach speyle sie auff ein glutt oder kohlfewer  damit sie auff lauffen  du must sie balt wieder herunder nemen  wisch sie wieder abe  mit einen reinen tuch  sie mussen nicht aus waßer ge= waschen werden  steck sie ein klein virttelstunden an spies  vnd laß sie gemach bra= ten  begeuß sie noch saltz sie nicht  nim sie von fewer  laß sie wieder kaltt werden wen du sie wiltt baltt an richten  so stecke sie an  vnd begeuß sie wol mit saltz  vndt begeuß immer mit butter  vnd gebe nie  ein gutt fewer  wen du sie hast an gericht so laß butter braun werden  vnd geuß daruber her etc 
 ein gebrattene gansz mit knobloch fulle die ganß mit meyeran vnd butter  inwendig  steck sie an  bratte sie fein sanffte ab  darnach nim ein gutt theil knobloch  schele sie fein sauber  schneidt in fein klein  setz in bey mit rindtfleisch brue  laß in wol sieden  vnd wen er fein weich gesotten ist  seyge die brue gar rein daruon  vnd thue in in ein reib asch  reib in fein wol  thue ein j handuol mandeln darunder  vnd stoß sie klein in einem mor= ßell  reib sie auch mit dem knobloch  damit er nicht zuherbe ist reib in durch ein durch schlag  schlag  vnd thue die abgegossene brue wieder dar zu  thus in ein klein topff= lein  vnd geuß ein gutten leffeluol von der gebrattenen ganß  das fett dar= ein  laß es wol heiß werden  wen du die ganß wilt anrichten  so geuß den sott in die schussell  vnd lege die ganß vber hero etc 
 gebrattene enden mit einer gutten mandelbrue vnd wacholder beer etc  fulle die entten mit meyeren vnd butter  bratte sie fein safftig abe nim ein gutt theil mandeln 1 3 stoß gar klein  die andern schneidt wirfflicht vffs kleinste nim rindtfleisch brue  thue die mandeln darein  vnd laß mit einander vff sieden vnd wens ein gutten sutt mit einander auffgethan  das ein fein dick bruelein wirdt so wurtz es ab mit pfeffer  vnd thue ein wenig gestossen wacholder beer darunder vnd einen gutten leffeluol desselbigen fettes von gebratten entten  vnd laß ein gutten sutt miteinander thun  vnd wen du wilt anrichten  so geuß die sott in ein schussell  vnd leg die enten daruber so ists gutt etc 
 ein schopssen topff bratten nim ein schopßen brust  theile die in 4 theil  vnd wen du sie getheillet hast  lege  sie in ein kaltt waßer  laß sie 2 stunden darinnen liegen  als dan nim sie wieder herauß thue in in ein topff  geuß waßer mit essig daruber  saltz in fein wol  laß in kochen  vnd scheume in fein abe  vnd wen er halb gekocht ist  so nim in wieder herausser  vnd schneidt ime oben die hautt dicke hautt fein rein weg  bratte in in einer eyssern pfannen  mit geschmeltzter butter  die butter muß erstlich  siedet heiß sein  vnd darnach lege in hinein  das er fein braun wirdt  darnach nim in wieder aus der heissen butter  nim gescheltte pirn  bratte die auch in der butter  das sie fein braun werden  vnd wen sie wol gebratten  thue sie heraus nim zwiebeln  schneide sie grob  vnd bratte sie auch braun in der butter  vndt wen die zwiebeln gebratten  so schlag sie in ein durchschlag  drucke sie wol heraus das das fette herauß kombt  als dan thue das fleisch in ein topff  vnd die pirn vnd zwiebeln dar zu  wen sie rein aus gedruckt sein  darnach schopffe das fette fein sauber von der brust  so vffn fleisch gewesen  vnd geuß die brue wieder daruber  setz es auff ein kolfewer  laß es gemachsam sieden  vnd schuttels vmb biß weillen  damit es nicht anbrennet  vnd wen er balt gar ist  so thue ein wenig kummel darein  vnd auch ein wenig mehr essigs  do er nicht genug sauer vnd zucker  zucker  vnd laß vff sieden  wen du nun wilt anrichten  so thue gestossen wacholder beeren darzu  laß es nit mit auff sieden  es wirdt zu bitter ist recht etc 
 schopssen fleisch mit kleinen steckrueblein vnd zucker etc  nim schopssen fleisch zu hawe kleine stucklein daraus als dan wessers  laß ein gutte stundt liegen  setz es bey  vnd wen du solches hast ausgekuelet vnd ab ge= scheumet  so nim kleine steckrueblein  mach sie fein rein  vnd thue sie zu den fleisch laß es wol miteinander sieden  wen die rueblein weich sein  nim sie von fleisch wieder heraus  thue sie in ein klein topfflein  thue ein gantz theil zucker darein als dan nim das fette von schopssen fleisch  auch ein wenig brue darzu  setz es vff ein kohl fewer vnd laß die rueben fein braun mit werden  vnd wen die ruben fein gelb  so thue sie wieder zu dem fleisch  doch soll das fette von rueben haussen bleiben  das fleisch muß ein wenig scherfflich gesaltzet werden  die rueben machens sunst zu sueßlich  vnd laß ein gutten sutt miteinander vff thun  also ists recht etc 
 ein gebrattene gehackte schopsz keule etc  nim die schopß keule  wen sie gebratten ist  schneidt das braune als j handbreit herunder  herunder feine stucklein  so nicht zu dunne  auch nicht zu dicke  wen du das alles abgeschnitten  so nim das weise von den schopsen keulen  hack es vffs aller kleinste du kanst  thus in ein topff  geuß darauff rindt fleisch brue vnd essig vnd laß wol miteinander sieden  das es wirdt wie ein brey= lein  nicht zu dunn  auch nicht zu dicke  wurtz es ab mit muscatten blumen pfeffer  vnd wen du es wilt anrichten  so geus ein gutt leffeluol rosen waßer darzu  laß aber nicht auff sieden  es verleuertt den geruch  das ab geschnit= tene braune fleisch  leg es auff einen rost  laß es mit butter betrieffen  das gemach warm wirdt  vnd wen du ienes hast angericht  so lege diß daruber hero etc 
 ein andere gebrattene schopsz keule mit zittronen nim die schops keule  schneidt sie fein klein wirfflicht  thue sie in ein topff geuß essig daran  laß wol miteinander sieden  thue zucker zuuor vnd pfeffer daran  nim zittronen schele sie  vnd wen sie geschelet  so nim die schalen vnd schneid sie auch fein wirfflicht  thue sie zu den fleisch  vnd laß auch wol mitt  mit kochen  als dan wan es ein fein dickes bruelein kriegt  vnd du schier  wilst anrichten  so nim die zittronen  schneidt sie fein scheublicht  vnd laß sie auch mit auff kochen  als dan ist es recht  du must den knochen von der keulen auch darzu thun  vnd in zuuor ent zwey schlagen  vnd mit auff sieden lassen etc 
 kalbfleisch mit lemonien nim kalb fleisch von der brust  zu hacks vff stucklein wie man pflegt  legets in kalt waßer  laß ein gutte stundt darinnen liegen  wesches sauber aus saltz es  vnd setz es bey  scheumes sauber  vnd wen es wol gesotten hatt  so kuhle es aus  als dan geuß die brue halb wieder darauff  vnd halb rindt fleisch brue auch darzu  nim vnd setz es wieder bey  vnd laß wol sieden  nim lemonien vnd rindfleisch fett  hack es klein  vnd thus auch darzu  reib auch ein we= nig semmeln darein  das es ein dickes bruelein krigt  vnd wen du es schier wilst anrichten  j virttel stundt zuuor  so nim lemonien  schneidt sie fein scheub= licht  thue sie auch darzu  wurtz es ab mit ingber vnd saffran  laß es wieder vff sieden  als dan ists gutt etc 
  kalbfleisch mit rindtfleischbrue vnd muscatten blumen etc  nim kalbfleisch von der brust zu hack es vff stucken  leges eine stundt in waßer wasch es aus saltz es vnd setz es bey vnd scheumes  vnd wen es wol gesotten so kueles aus  als dan wan du es hast aus gekuelet  so geuß lautter rindt= fleisch brue darauff  vff das es fein krefftig wirdt  wen es gesotten reibe semmeln darein  das es ein dickes bruelein wird  wurtz es ab mit gantzen muscatten blumen ingber vnd saffran  vnd laß es vff sieden  so ist es recht etc 
 kalbfleisch mit kloszlein etc  nim ein kelber keulen  zeuch erstlich die hautt abe  als dan nim das fleisch schneidts daruon  doch nicht alles von knochen  nim den rohr knochen  so wol die andern  zu hacke sie vff stucken  leges in waßer j stunden  das ab geschnittene fleisch aber muß nicht ins waßer gelegt werden  das solttu klein zu hacken vffs aller kleinste  vnd auch ein gutt theil speck darunder  schlag eyer darzu  wurtz es ab mit saffran  ingber vnd mus= catten blumen  vnd setz die knochen auch bey  laß wol sieden kueles aus vnd  vnd wen die knochen halb gar sein  so thue die kloßlein dar= zu  vnd laß gar kochen  wen du wilst anrichten  wurtz es ab mitt saffran  ingber vnd gestossen muscatten blumen  vnd laß vff kochen so ist es recht etc 
 ein gebickte kelber brust keulen mit zittronen etc  nim die kelber keulen  schneidt die hautt fein abe  vnd schneidt darnach das fleisch  als eine gutte handbreitt gar dunne von der keule  biß vff die knochen wen du es ab geschnitten  so klopffs mit einem messer rucken  doch das es bey einander bleibet  spick es fein mit speck  wo du es anderst gespickt wiltt haben  nim als baltt butter vnd betreiffs wol  das es nicht zu durr werde saltz es vnd pfeffers  leg es vff den rost  vnd brats fein gemach nim zittro= nen  schneidt sie fein scheublicht  lege sie in ein ehren tiegel  geuß darauff  essig vnd rindfleisch brue  thue auch ein wenig pfeffer darzu  vnd geschmeltzte butter  damit du das fleisch bek gegossen hast einen gutten leffel uoll laß wol mit einander sieden  das es ein dickes bruelein kriegt  vnd wen  du das fleisch hast an gericht  so geuß die zittronen mit der brue daruber hero etc 
 geklopffet kalbfleisch mit speck abgebratten nim die kelber keulen  schneid die hautt oben herab  vnd schneide als dan schnittlein gar dunne  zweyer gutter finger breitt  vnd als eine spanne lang  klopff es mit dem messer rucken  das es fein bey einander bleibt nim speck vnd hacke den klein mit meyeran oder salbey  welches du am liebsten haben wilst  vnd schmirs auff dasselbige fleisch  pfeffers ein wenig wickels in einander ein iedes stucklein sonderlichen  stecks an spießlein vnd speck dar zwischen  wie man vogel brett  laß gemach miteinander  bratten  vnd begeuß es fein mit brauner butter  wen du es wiltt anrichten so nim essig  pfeffer vnd ein wenig braune butter  laß es sieden  das es ein dickes sottlein wirdt  vnd wen du es wilt anrichten  so geuß die brue in die schussell  vnd lege das gebrattene fleisch darauff etc 
 gefultte lemmers brust in wein sotte etc  nim  nim die lameß brust  lege die ins waßer  vnd laß sie j stund liegen das sie fein weiß wirdt  nim speck hacke in fein klein  als dan nim gerieben sem= meln  vnd schlag eyer darzu  vnd gehackten meyeran  rurs wol durchein= ander  nim kleine vnd große rossinlein  wesche sie sauber aus  vnd thus auch darzu  wurtz es ab mit ingber vnd saffran  vnd ein wenig zucker vnd scharff mit dem saltz ein wenig gesaltzen  reume die brust  vnd fulle es mit dem selbigen fulssel  nim sieden heiß waßer  geuß es vber die gefultte lammes brust  vnd laß sie ein wenig darin liegen  vnd nim sie wieder herausser  thue sie in ein topff  das sie geraum darinnen leidt  damit sie nicht anbrennet  geuß wieder sieden heiß waßer daruber  vnd laß wol mit einander sieden  vnd wens balt gar ist  so geuß dieselbige brue daruon abe  nim wein in ein topfflein  laß in heiß werden  vnd nim darnach geschmeltzte butter laß sie heiß werden  wirff 2 leffeluol mehl darein  vnd rur es wol vmb  nim vnd geuß es in den heissen wein  vnd rur es wol durcheinander geuß auch ein gutt theil essig dar zu  das es fein scherfflich schmecket  wurtz es ab mit zucker  saffran  pfeffer vnd ingber  vnd laß wol auff sieden  darnach nim die selbige brue laß wol mit einander vff sieden  vnd thue auch große vnd kleine rossinlein darzu  vnd geuß vber die lammes brust vnd gar gemach sieden lassen  dan es brennet gar leichtlich an  auch thue gehackten meyeran auch darbey  wen du balt wiltt anrichten etc 
 lambfleisch in einer gruenen sultz nim ein lammes brust oder lammes virttel  welches ir am liebsten ha= ben wolt  wessers ein  laß 2 stunden liegen  das es fein weis wirdt  setz es bey  brue es erst mit sieden heissen waßer abe  vnd saltz es scharff vnd wens wol gesotten hatt  leges wieder aus  laß es kaltt werden darnach nim kreße  pettersilgen  liß sie fein sauber  wasch sie aus  vnd wen du sie geweschen  hacke sie klein  thue sie in ein reib asch  auch einen apffl darzu  reib es wol durcheinander  wurtz es abe mit pfeffer  vnd reibes wol auch zucker  vnd ein wenig saltz darbey  vnd wen du wilst anrichten so nim die kaltte lammes brust  beschneide das vnsaubere daruon  das sie fein weis siehet  darnach geuß auch essig vber die pettersilgen vnd kresse das es fein dick wirdt  vnd geuß vber die kalbes brust die sultz hero  vnd  vnd bestreue es mit zucker etc 
 gebruszlein vom kalbe nim die selbige  leg sie in waßer  das sich das gebluett daruon aus zeucht  vnd laß eine gutte stundt darinnen liegen  darnach nim dieselbige wieder heraus geus darauff siedent heiß waßer  saltz es scharff  vnd laß 2 stunden gar wol sieden  als dan nim es  hack es nicht zu klein  auch nicht zu grob  vnd thus in austern schalen  oder in einem silber  vnd geuß darauff rindfleisch brue  vnd las es wol miteinander kochen  vnd wens gesotten  so geuß ein tropfflein wein oder essig  welch es dir gefelt darzu  wurtz es ab mit pfeffer vnd gestossen mus= catten blumen  nach dem abwurtzen  kost es  do es nicht feist genug  so thue ein wenig braunne butter darein  vnd laß ein sieden  iedoch das es ein suplein beheltt
 ein gebacken kalbs kopff nim ein kalbes kopff mit sampt den fuessen  es muß aber die hautt noch dar= an sein  mache in fein sauber  das er weis wirdt  vnd so er rein ist  so lege in die nacht in ein waßer mit sampt den fuessen  vnd des morgens nim in wie= der heraus  mache in vffs seuberste rein als du kanst  darnach geuß  sieden heiß waßer daruber  vnd siehe das nichts vnsaubers daran bleibt  als= dan thue dar zu salbey  wen du in bey setzen wilst  aber nicht viel vber zwey  bletter  du must ein duch daruber decken  vnd keinen bretten weg gehen lassen oder es wer beßer  du steckest in in ein sack  vnd legest die selbey oben darauff vnd siede in  vnd wen du meinest das er genug vnd gar ist  als dan laß den kopff in seiner brue  die beine vnd die zunge aber nim heraus  vnd laß sie kaltt werden wen sie kaltt ist  so schneid sie mitten von einander  vnd nim eyer vnd mehl  vnd mach ein claret daraus  als dan wan der klaret zu schlagen ist  so weltze die beinlein vnd die zung darein  nim heiße geschmeltzte butter  wirff sie dar ein back sie fein gelblicht  wen sie gebacken so lege sie in ein schussel  das sie fein warm bleiben  darnach nim speck  schneidt in wirfflicht  vffs kleinste du weist vnd kanst  vnd laß in fein gemachsam bratten  wen er gelb ist  so setze essig vber in ein topfflein  thue darein zittronen  trucke sie aus den schalen  das der safft zum essig kombt  vnd laß es sieden  thue ein wenig ingber darein  laß es gemach sieden  thue ein wenig ingber darein  laß es gemach sieden  geuß ein wenig von gebratten speck darzu wen du wilt anrichten  so nim den kalbs kopff  kopff so heiß er ist  brich in auff  vnd geuß den heissen speck darein  so heiß er sey  doch sol er fein gelb bleiben  lege die gebacken beinlein mit der zung dar= umb  geuß das bruelein daruber  iedoch nicht  das es die beinlein trifft  den sie werden zech daruon etc 
 gehackt kalbs fuesze wen die fueßlein gar gekocht sein so klaube es von den knochlein  vnd hack es klein  geuß wein darauff  vnd laß es wol miteinander kochen  den es brennet leichtlich an vnd laß gemach sieden  vnd wens wol gesotten  so thue darein kleine rossinlein geuß ein wenig essig darzu  wurtz es ab mit ein wenig ingber pfeffer vndt nelcken  doch ein wenig  nicht viel der nelcken  als dan ist es gutt etc 
 einen hecht in mandelsotte mit opffeln vnd mit zwiebeln etc  nim ein gutt theil zwiebeln vnd einen apffel  schneidt sie fein klein  geuß wein darauff  laß wol sieden  das sie fein weich werden  darnach nim mandeln ein gutte große handuol  mache sie rein als dan gestossen  das sie fein klein werden  nim sie wieder auch aus den morsell  thue sie in ein reibasch  wen du sie wol ge=  rieben  so nim die zwiebeln  schlag sie durch ein durchschlag  vnd reibe sie mit den mandeln wol durcheinander  vnd wens gerieben  so treibes wieder durch ein durchschlag  nim dieße brue so du von den zwiebeln abgegossen  wieder darzu  thue ein wenig wein darzu  aber es muß ein feiner dicker sott werden wurtz es ab mit zucker vnd zimmet  als dan setz es bey  laß wol heiß werden doch nicht das es seudt  nim darnach den hecht  reiß in  nim die farb heraußer thue sie auff ein brettlein  thue auch ein wenig von hecht ohne gretten darzu  hacks klein  vnd wurtz es ab mit pfeffer vnd saltz es  vnd wasch den hecht fein sauber aus  so er zu schnitten ist  spaltte in zwischen der hautt vnd fleisch ein wenig auff  vnd fulle in damit  als dan mache in fein blaw  vnd seudt in fein scharff aus den saltz abe  vnd wen du in wilst anrichten  lege in in ein schussel vnd geuß die brue daruber so ists recht etc 
 einen hecht mit zwiebeln opffeln  wein  vnd rindtfleisch brue etc  nim zwiebeln ein gutt theil vnd ein apffl  geuß halb wein vnd halb waßer darauff  laß sie fein weich kochen  darnach schlag sie durch ein durchschlag  thue die  die brue daruon  darnach reibe sie in ein reib asch fein klein  schlages dar= nach wieder darnach durch ein durchschlag  nim semmeln  reib es vff ein rieb= eyssen  nim die zwiebeln vnd geriebene semmeln  thue sie in ein topff  geuß rindtfleisch brue darauff  sie muß nicht sehr fett sein  wurtz es ab mit pfeffer saffran vnd ingber  nim darnach den hecht schieppe in  wen er geschipt ist  schneidt in zu stucken  wasche in fein sauber aus saltz in ein wenig  wirff in wol in den saltz herumb  nim in wieder aus den saltz  nim rindt fleisch brue laß sie auff sieden  thue den hecht darein  vnd laß in wol sieden mit  die vor ge= schriebene brue muß man wol sieden vnd ruhren  damit sie fein schlecht wirdt vnd wen der hecht wol gesotten  so geuß die brue wol heruber  vnd laß ge= mach wieder sieden  siehe wol darzu  den es brennet leichtlich an  wen du wiltt anrichten  so schneidt fein schnittlein brodt vnden in die schussel  vnd richte darauff an etc 
 einen hecht mit zwiebeln vnd opffeln sauer vnd suesse etc  nim ein gutt theil zwiebeln  vnd ein apffel oder drey  schele sie  schneidt sie  thue  sie in ein topff  vnd laß sie wol sieden mit waßer  das sie weich werden sch= lags sie durch  thue das waßer daruon  als dan nim sie in den reibasch vnd reibe sie  vnd schlag es durch mit wein essig  vnd wurtz es ab mit zucker  pfeffer vnd saffran  darnach nim den hecht reiß in  schneidt in in stucklein  setz in mit waßer vber saltz in fein scharff  wen er drucken ein gesotten ist  vnd noch waßer darauff  so seye es rein daruon  vnd geuß die brue daruber  laß ge= mach miteinander sieden  er muß fein scherfflich mit dem essig vnd zucker vor= gehen ist recht etc 
 ein andern hecht in der sauren vnd sussen brue etc  nim zwiebeln ein gutt theil  ein eben topff voll  schneid sie klein  geuß waßer darauff  laß sie weich sieden  als dan nim die zwiebeln  reibe sie klein  schlags durch mit essig  nim die brue von zwiebeln auch darzu  wurtz es ab mitt zucker saffran vnd pfeffer  nim darnach den hecht schiepffe in kerbe in  vnd schneidt in zu stucken  wasch in aus vnd saltz in scharff  wirff in wol in den saltz herumb  setz in drey gutter stundten in einer schussel von ferne  bey dem fewer  fewer  damit er fein hartt in den saltz wirdt  nim in als dan  wesch in sauber aus  vnd lege in in ein keßel  vnd geuß die brue auch ein wenig waßer daruber hero  vnd laß gemach miteinander sieden  kost den hecht  ist er nicht ge= nug gesaltzen  so saltze in mehr ist auch recht etc 
 ein andern hecht in zwiebeln nim zwiebeln ein gutt theil schele sie  schneidt sie klein  setz sie bey  das sie weich werden  als dan reibe sie in einem reib asch klein  nim auch eine semmel krumme darzu  wen du sie wol gerieben hast  schlage die durch ein durchschlag  wurtze die brue abe mit pfeffer vnd saffran  darin die zwiebeln gesotten  daz waßer auch ein gutt theil rindtfleisch brue  nim den hecht schiepffe in  nim die farb daraus  thue es auff ein brettlein  nim ein gutt theil vom hecht darzu hack es klein pfeffers vnd saltz es  darnach mach kloßlein daraus  als dan wesche den hecht sauber aus  vnd zu schneidt in in stucken leg in in kessel setze in mit waßer vber  vnd laß es sieden  auch mustu in wol saltzen  vnd wirff die kloßlein auch hernach  laß in fein treuge ein sieden  geuß die brue druber  hero  laß gemach sieden  den sie brennen leichtlich an  ist auch recht etc 
 ein hecht mit speck etc  nim den hecht reiß in  wen er gerissen  nim das theil da der gradt nitt darin sitzet  schneidt stucklein daraus  als 2 finger breitt  vnd als ein gutte spanne lang fein dunne  das ander da du kein stucklein aus schneiden kanst als nim sowol die farbe  hacks fein klein  saltzes  pfeffers  nim die schnitt= lein fisch zu klopffe sie fein mit ein messer rucken  nim das schneidt stucklein darauß als ein fingers lang  fulles mit dem gehackten  vnd steck es an ein spießlein  als dan pfeffer vnd saltz es  begeuß es mit butter  leg es auff ein rost  laß es gemach bratten  du must es aber zuuor begiessen  wen es fein gelb gebratten  so siede den hecht aussen saltz  als dan nim speck  sch= neide in fein wirfflicht  thue in in ein pfanne  vnd laß in fein braun bratten wen du den hecht wiltt anrichten  so geuß wen er an gericht ist  heissen essig daruber  vnd lege die spießlein mit dem gebrattenen fisch auch darauff  thue darnach den heissen speck daruber  doch das es nicht zu feist werde etc 
 ein  ein andern hecht mit speck vnd mit gerosten semmeln etc  nim zwiebeln schneidt sie rost sie fein braun in butter  nim durchwachssen speck schneidt schnittlein daraus eines fingers lang  kerbe in fein klein  thue in in ein eyssern pfannen  vnd laß in auch fein braun braden  nim darnach den hecht reiß in  wesch in fein sauber aus  setz waßer in keßel vber  laß es sieden  saltz es zuuor  wirff den hecht darein  vnd wen er wol gesotten hatt  so nim die zwie= beln  thue das feiste rein daruon weg  geuß essig darauff  thue pfeffer vnd darein  geuß vber die fisch her  wirff als ein welsche nuß groß butter darzu laß es gemach mit einander sieden  vnd wen du sie hast an gericht  so lege den gebratten speck daruber hero  man mag in auch fullen  wie den vorge= meltten hecht etc 
 einen hecht mit zittronen etc  nim den hecht reiß in zu schneidt in zu stucken wie sunst  vnd wen er zu schnitten  so schneide das in allen stucken wieder enttzwey am hecht fleisch die hautt aber muß gantz bleiben  vnd spere es  oder breitte es von einander  klopff es wol  das es fein breitt wirdt als dan pfeffer vnd saltz es  wurffs in zergangener butter  wirff es wol darein herwieder  nims wieder heraus legs auff ein rost  laß fein gemach bratten  das sie fein gelb werden  du must es immer begissen  nim zittronen  schneid sie fein scheublicht  vnd geuß darauf essig vnd rindtfleisch brue  pfeffers  thue auch ein leffeluol butter darein  laß fein gemach miteinander sieden  als dan wan du die fisch hast angericht so nim die brue  vnd geuß sie daruber hero  lege die zittronen schnittlein oben daruber hero etc 
 ein andern hecht mit zittronen opffeln zwiebeln vnd speck etc  nim zittronen j zwiebeln vnd 2 opffel  vnd ein wenig semmeln  ein stucklein speck  als ein welsche nuß groß  hacks vffs kleinste durcheinander  nim den hecht schiepffe in  wesch in sauber aus  schneidt in in stucklein  nim ein kessel thue saltz darein  lege den hecht darzu  geuß wein darauff  vnd ein wenig waßer thue das gehackte auch darzu  setz es vber  laß es gemach miteinander sieden als dan wens wol gesotten  geuß ein wenig essig darzu  wurtz es ab mit pfeffer  pfeffer  saffran vnd zucker  laß gemach miteinander vff sieden  also ists recht
 ein hecht mit rossen wasser nim den hecht schneidt in zu stucken  seutt in treug abe  wen du in gesotten so zeuch ime die hautt abe  vnd pfluck in klein  das kein gretten darinnen bleiben als dan nim zergangene butter  thue in darein  vnd laß in gemach bratten rurs vmb  das ein wenig beginnet gelb zu werden  vnd wen du balt wiltt anrichten  so thue sie den heissen essig daruber  vnd laß nur ein sutt auff thun  wurtz es ab mit gestossen muscatten blumen  wens vff gesotten so geuß ein gutten leffeluol rossen waßer darzu  vnd richt es dan an etc  einen hecht mit pettersilgen wurtzel mit
 baumohl etc  nim pettersilgen wurtzel  mache in fein rein  schneide sie scheublicht  thue sie in ein topfflein  geuß waßer darauff  laß sie fein weich sieden  thue einen gutten leffeluol zucker darzu  nim den hecht reiß in  vnd schiepff in  auch schneidt in zu stucken  wesche in sauber aus  setze in vber  saltz in auch nicht zu sehr  wen er wol gesotten  nim die selbige pettersilgen wurtzel  vnd schutte die  darein  vnd geuß ein gutten grossen leffeluol baumohl darzu vnd pfeffers vnd laß ein sieden  doch das brue beheltt  also ists recht etc 
 einen hecht mit zwiebeln  speck vnd pettersilgen wurtzeln etc  nim pettersilgen wurtzel  schabe sie sauber  darnach nim zwiebeln  speck vnd pettersilgen wurtzeln  auch ein wenig grune pettersilgen  vnd geweichte semmel komen  hackes wol durcheinander  darnach pettersilgen wurtzell noch mehr  vnd schneide sie lenglichten  nim den hecht schiepffe in  reiß in  vndt schneidt in zu stucken  wesch in sauber  nim waßer setz es vber in einem keßel wirff die lenglichte pettersilgen darein  thue den hecht auch darzu  laß in wol auff sieden  scheume in fein rein  thue das gehackte auch darzu  vnd wens wol mit einander gesotten  so wurtz es ab mit pfeffer vnd saffran  laß wieder vff sieden  also ists recht etc 
 einen hecht mit lemonien vnd zwiebeln etc  nim  nim lemonien vnd eine zwiebel oder 8 setz sie mit waßer bey  laß sie wol weich sieden  thue die selbige brue daruon  nim vnd reibes in einem reibasch  nim auch ein wenig semmel darzu  schlag es durch mit wein  als dan nim den hecht schiepffe in  zu schneidt in  vnd wesch in fein sauber aus  setz in zu mit halb waßer vnd wein  vnd wen er gar wol gesotten  so nim den selbigen sott  wurtz in abe mit saffran  pfeffer ingber zucker  vnd geuß ein wenig essig darzu  damit es ein wenig seuerlich schmeckt  laß gemach miteinander ersieden  so ist es recht etc 
 ein gefultten gebratten hecht nim ein hecht schneid in  siehe dich aber wol fur  das du in die hautt nicht zu reissest  darnach siehe aber das du einen gutten fingers breitt fleisch vnd hautt am kopffe bey sammen bleibt  damit auch die fittigen an der hautt bleiben  nim das fleisch von den gretten  nim geweichte semmeln  vnd ein wenig pettersilgen auch darzu  hack es durcheinander vffs aller kleinste  vnd laß butter in einen tiegel zergehen  vnd thue das gehackte darein  schlage eyer darein  das es nicht zu dunne wirdt  saltzes  pfeffers vnd ingbers ein  wenig  ruhr es wol durcheinander  vnd fulle das in die hautt  als dan nim den kopff  nehe in wieder hinan pfeffern vnd saltzen auch  betreiff in mit butter wol  leg in auff den rost  vnd laß in bratten wie ein andern hecht vnd richt in an etc 
 ein andern gebratten gefultten hecht mit ein brandt sott etc  nim eyer  laß sie hartt sieden  schele sie vnd hacke sie klein  nim meyeran vnd rossemarien darunder  hack es auch darzu  nim ein wenig butter  laß die selbigen zergehen  thus darein  wurtze es ab mit ein wenig pfeffer vnd ingber vnd thutt ein gutt theil kleine rosinlein auch dar zu  nim ein hecht der groß ist  schiepffe in  als dan kerbe in klein  schneidt in am bauch auff  nim das ein geweitte  rein heraus  vnd fulle in mit dem fulssell  vnd wen er gefullet  nehe in fein feste zu  vnd steck in an ein spies  nim weiden stecken  als ein finger dick ettwas lenger als der hecht  vnd binde auff ieder seitten  auch vff den rucken vnd vff den bauch einen mit einen bindt faden fest zu  sunst felt er von spieß laß in fein gemach werden vnd bratten  vnd begeuß in fein mit braunner butter nim wein setze in in einem topff bey  laß nie siedent heiß werden  laß ge= schmeltzte  schmeltzte butter heiß werden  vnd thue ein gutt theil weitzen mehl in die heiße butter  rurs woll vmb  als dan geus es in heißen wein  vnd thue ein wenig ein wein essig darzu  wurtz es ab mit pfeffer  saffran vnd zucker  wen du wiltt anrichten so thue abgepflockte weinbeerlein in den sott  vnd mache den sott zuuor dicke  den die wein beerlein machen in hernach ettwas dunne  oder nim an statt der wein beer kleine rossinlein  lege den hecht von erst in die schussel  vnd geuß die brue daruber wen du anrichten wilst etc 
 einen hecht mit speck vnd pirn etc  nim durch wachssen speck  schneidt in eines fingers lang  kerbe in  thue in in einem topff  laß in wol weich kochen  darnach nim pirn  schele sie  schneidt sie virtte= licht  nim zwiebeln eine oder 6  hacke sie fein klein  thue sie auch zu den pirn in ein gerumen topff  geuß viel waßer darauff  als wen die pirn baltt gar sindt so nim den hecht schipffe in  reiß in schneid in vff stucken weschen sauber aus  setz waßer vber in ein keßel  saltz es  thue den hecht darein  scheume in wol  so nim als dan die pirn mit sampt der brue vnd zwiebeln  schutt es zu den hecht hinein  vnd laß wol miteinander sieden  wens wol gesotten so  nim den speck aus der brue  vnd thue in auch darein  ists nicht feist ge= nug  so thue von der speckbrue 2 leffeluol darzu  wurtz es ab mit pfeffer vnd saffran etc 
 hecht mit steckrueblein etc  nim steck rueblein  schabe sie rein  schneide sie scheublicht  thue sie in ein thopff thue einen gutten leffeluol mit zucker darzu  nim den hecht schneidt in vff stucken wen du in gerissen hast  wasche in sauber aus  darnach setz waßer in ein keßel vber  saltzes  vnd schutte die rueben darein  wen das waßer gesotten  vnd thue den hecht auch darzu  laß in wol ein sieden  vnd wen er ein fein bruelein bekompt  so thue butter darein  vnd do er nicht genug gepfeffertt  kanstu mehr daran thun etc 
 einen hecht mit parmasan kesz vnd pettersilgen wurtzell etc  nim durch pettersilgen wurtzel  schneidt sie fein klein  setz sie bey mitt rindtfleisch brue  wen sie gekocht ist  so reibe sie in einem reib asch  schlage sie durch ein durchschlag mit rindtfleisch brue  parmasan keß genommen vnd den vff ein riebeyssen gerieben  thue in zu der selbigen  pettersilgen wurtzel  wurtzell  darnach wurtz es ab mit pfeffer vnd saffran  nim dan ein hecht schiepffe in  schneidt in zu stucken  wasch in fein sauber aus  geuß in ein kessel rindtfleisch brue  laß sie sie siedent heiß werden  lege den hecht darein  vnd wen er wol gesotten vnd gescheumet ist  so nim den keße vnd die pettersilgen  wurtzell  geuß daruber hero  iedoch rur es zuuor wol vmb vnd  vnd richte es an  so ist es recht etc 
 ein gebratten hecht mit cappern nim den hecht schiepffe in vnd reiß in  vnd schneidt in vff stucken  als dan saltz vnd pfeffer in  legen auff den rost  begeuß in mit butter wol vnd nim kleine rossinlein vnd essig  vnd fleisch brue vnd cappern  pflucke die stielein daruon vnd laß es wol mit einander sieden  wurtze es abe mit pfeffer vnd ingber  vnd wen du den hecht wilt anrichten  so geuß braune butter zum cappern  vnd lege den hecht in die schussell  vnd geuß die cappern daruber hero etc 
 einen hecht mit abgeriebener pettersilgen wurtzel etc  nim pettersilgen wurtzel  mache in fein rein  schneide sie klein  vnd setze sie bey mit rindtfleisch brue  wen sie weich gekocht  so reibe sie in ein reib  asch  schlag sie durch mit rindfleisch brue  nim ein hecht schiepffe in  reiß in  schneidt in zu stucken  wesch in sauber aus in rindtfleisch brue  geuß sie in ein keßell  wens seudt so wirff den hecht darein  wen er wol gesotten wurtze die pettersilgen wurtzel abe mit pfeffer vnd saffran  vnd geuß ge= mach darein  laß gemach sieden  das ein dickes bruelein krigt  so ists recht etc 
 ein hecht sauer mit zwiebeln etc  nim die zwiebeln schneide sie grob  wirfflicht  geuß waßer darauff  laß so ein wenig stehen  als dan reiß den hecht  zu schneidt in vff stucken  wasche in sauber aus  setze in ein keßel waßer vber  mache den hecht blaw  schutte in mitt essig mit all in das heiße waßer darein  vnd wen er ab gescheumet  thue die zwiebeln auch darein  drucke sie zuuor durch ein durschlag  das das waßer daruon kompt  wens wol gesotten  kotte die fische wie sie in saltz vnd sauer sein  als dan mit essig  wurtz in mit saffran vnd pfeffer  rurs durch= einander  thus in den hecht  vnd laß es mit vff sieden  so ists recht etc 
 kaul perschken mit gehackten zwiebeln sauer nim zwiebeln hacke sie klein vffs beste vnd kleinste  vnd geuß essig darauff  darauff  darnach thue ein wenig gerieben semmeln dar zu  pfeffers nim die kaul perschken  schiepffe sie  mache sie fein sauber rein  als dan wan sie aus geweschen  nim ein kessel  setze waßer vber  saltz es  wen es nun seudt so wurff die kaul perschken darein  wen du sie rein abgescheumet so thue die brue dar zu  laß wol miteinander sieden  man kan auch einen hecht so mit sieden  aber man muß in nicht schiepffen so ists recht etc 
 einen hecht sauer mit scheublichten zwiebeln nim die hecht schele sie  schneidt die fein zu dunnen scheublein  vnd nim den hecht zu reiß in  vnd schneidt in vff stucken  wasch in sauber aus  als dan setz waßer vber in ein keßell  mache den hecht fein blaw  saltz das waßer wirff den hecht darein  wen du in abgescheumet  so schutte die zwiebeln dar= zu hinein  laß wol miteinander sieden  vnd geuß ein wenig essig darzu wens gesotten  so thue einen leffeluol butter darzu  als dan ists recht etc 
 einen hecht in butter sotte mit klosz= lein vnd pettersilgen wurtzel nim den hecht reiß in  schneidt in vff stucken  als dan nim ein gutt teil  stuck daruon  thus in ein pfendlein  laß es wol sieden  wens wol gesotten so nim vnd zu pflocks fein klein  als dan nim von rohen hecht ein stucklein auch darzu  hacks wol durcheinander  wen du es gehackt hast  so thue ein wenig pettersilgen darzu  hacks wol durcheinander nim frische gebackene semmeln  zu pflucke sie fein klein  schlag eyer dar zu  doch das es weder zu dunne  noch zu ducke bleibet  wurtz es mit ein wenig ingber  nim pettersilgen wurtzell  mach sie rein  vnd schneide sie leng= licht  thue sie in ein keßell  laß sie wol sieden  als dan thue den hecht auch darzu  wen nun der hecht recht ab gescheumet  so nim j leffel uol des ge= hackten nach den andern  vnd thue in zu den hecht hinein  vnd wen sie wol ein gesotten  so mache sie abe mit butter  laß vff sieden so ists recht etc 
 ein gebratten kolb hecht mit zwiebeln vnd opffeln etc  nim den hecht reiß in von einander  doch das er beysammen bleibet  thue den ruckgradt herauß  als dan so pfeffer vnd saltz in  reg in auff ein rost  laß in fein gemach bratten  begeuß in immer mit butter  nim zwie= beln  beln vnd opffeln  schele sie  schneidt sie wurfflicht  thue sie in einem topff geuß waßer darauff  laß wol miteinander sieden  geuß essig darzu  wurtz es abe mit pfeffer zucker vnd saffran  vnd laß wol miteinander vff sieden  vnd wen der fisch an gericht  so geuß daruber hero etc 
 ein gelbe hecht gallert nim ein halb stuebigen wein j maß waßer  vnd j maß essig  vnd nim hauß blaße ein gutt theil da man gallertten dauon setzt  nim das waßer mit dem essig vnd wein  geuß vff die hauß blassen in ein topfflein  vnd laß 3 gutte stunden miteinander weichen  vnd nim gantzen ingber eine klawe oder 4  schneid sie vff stucken thue sie auch dar zu thue auch ein wenig saffran darzu doch das es nicht zugelb wirdt  das es sein naturliche farb be= heltt  als dan so setz es bey  vnd laß gutter ij stundt sieden  thue auch ein gutt theil zucker darein  es muß der zucker erstlich hinein gethan werden damit er mit seudt  nim ferner j loth zimmetrinden der gantz ist  j loth galgandt j loth muscatten blumen j loth nelcken  thue das in ein ehrne buchße  thue die gewurtz darein  doch muß ein loch in der buchße sein  darein muß ein zapff=  lein stecken einer hand breitt von den boden in die hoche muß das loch sein als dan nim die heiße brue  vnd geuß vff die selbige gewurtz  deck es fest zu  damit kein braden heraus gehe  laß 2 stunden stehen  damit es sich setzet  das es fein klar wirdt  nim ein hecht reiß in  vnd koche in in saltz abe  mache ine zuuor fein blaw  lege in in ein schussel  deck in fest zu  das kein lufft darzu komm  laß in von sich selber kaltt werden  vnd wen die brue klar vnd der hecht kaltt ist  so nim den hecht  lege nicht viel in ein schussell  die brue verleuert den scheun daruon  als dan geuß die brue daruber her  biß an den schiessell randt  laß sie stehen  fein an ein kuelen ortt  so ist sie recht  als dan nim mandeln  laß sie in waßer weichen  vnd schele sie es mussen der mandeln ein gutt theil sein  vnd sollen tag vnd nacht weichen leg sie wieder in kaltt waßer  vnd laß sie liegen  biß du wiltt anrichten als dan leg sie vmb den randt herumb  vnd oben auch  wen du wilst an= richten  geliebt dirs so kanstu große rinlein mit bey legen oder ziebeben so ist sie recht etc 
 ein ander gelbe hecht gallert etc  nim  nim hauß blaße  geuß wein vnd essig darauff  als dan laß es eine stundt weichen  setz es bey  vnd laß fein gemach sieden  vnd wens wol gesotten  das die blassen weich sein so nim ein hecht zu reiß in  vnd schneidt in vff stucken wesch in sauber aus  thue saltz in ein keßel wie du meinest das der hecht ge= nug habe  lege den hecht darein  geuß waßer darauff  nim die selbige brue mit essig wein vnd hauß blaße  laß sie durch ein haren tuch lauffen geuß sie zum hecht  setze in vber  laß in gemach sieden  wen er wol gesotten hatt so wurtz in abe mit pfeffer  saffran  vnd zucker  laß gemach mit auff sieden  doch das genug brue bleibet  damit du die fisch begissen kanst  wen er gesotten  geuß diese brue wieder daruon eben in ein solche ehrne buchse  wie hieuorn gemelt  allein du darffst keine wurtz darein thun  lege den hecht kaltt aus  laß die brue stehen  das sie fein kaltt wirdt vnd fein klar  darnach lege den hecht in schusseln  geuß die brue fein gemach abgezapfft daruber her  nim gestreiffte mandeln  vnd lege sie an den randt herumb  ehe die gallertt ge= stehet mitt auch zwischen wie die klee bletterlein  so ist sie recht etc 
 eine weise gallertt etc   nim hauß blassen  essig vnd waßer ein gutt theil der hauß blassen  des waßers muß mehr sein ein wenig den des essigs  darnach nim gantzen ingber  schneidt in in stucklein setz es bey  laß eine weile weichen  mit der haußblassen  s laß gemach miteinander sieden nim kleine große hechtlein  schiepffe die auff das seuberste  kerbe sie gar klein  nim sie aus  die dermer mit der leber  vnd laß die hechtlein gantz  wesche sie sauber aus  geuß die selbige brue daruber her  ist sie so zu sauer  so geuß ein wenig waßer darzu  lege die hechtlein in ein keßlein  wirff ein gescheltte zwiebeln darein vnd saltze es das genug hab  vnd wen die brue sampt den fischen gesotten  so geuß die brue in ein stein= nerne buchssen  vnd lege die hecht aus  decke sie zu  das sie nicht schwartz werden wen die brue klar  so zapffe sie in ein schussel  lege zuuor nur 3 hechtlein darein  laß es lauffen  biß an den schiessel randt  setz es ins kuhle  so ists recht
 eine braune  gallert von schmerlen etc  nim wein essig  iedoch nicht viel  damit es nicht zu sauer wirdt vnd wein auch ein gutt theil hauß blassen  darnach du viel wiltt gallertten setzen lassen thue zucker darein  vnd auch ein wenig gantzen ingber  vnd gantzen pfeffer  pfeffer  laß gemach sieden  wens nun genug hatt  so geuß in ein buchssen wen sie verschlagen ist  so nim des braunnen tuchs  wie sie in der appotecken haben  bindts in ein anders tuchlein  vnd henges in die brue  doch siehe dich wol fur  das du es nicht zu sehr ferbest  sunsten sichts wie gar schwartz  als dan nim schmerlein  seudt sie vff das aller schonste aus dem saltz  wen du schier wilst die brue abkleren  wen sie gesotten  thue sie herausser  tecke sie zu das kein lufft darzu komme  laß sie kaltt werden  thue hernach ein wenig schmerlein in ein schussel  laß die brue heruber  also ists recht etc 
 ein grune gallertt etc  nim wein essig nicht sehr viel  ein theil hauß blassen  auch wein  darnach du viel wilst machen gallertten machen  thue zucker gantzen ingber vnd gantzen pfeffer darein  laß gemach sieden  als nim ein gutt theil  pettersilgen  wesche sie fein sauber aus  nim ein fein rein tuch  drucke sie rein abe  das kein waßer daran ist  hacke sie klein  als dan reibe sie in einem reibasch vffs kleinste binde sie in ein tuchlein  hencke sie in den sott  drucke sie aus biß weillen  vnd  laß sie hengen  nim sie wieder heraus  wen kheine krafft mehr darinn ist  vnd laß den sott stehen  das er sich fein setzet  nim schmerlen seudt sie aus dem saltz schon blaw  vnd wen du sie wilt heraus nemen  vnd auch die bhrue ab= kleren wilst  so nim die schmerlein decke sie fest zu  das kein krafft lufft dar= zu komme  vnd thue ein wenig dauon in die schussell  geuß den sott daruber laß in kaltt gerinnen so ist sie recht etc 
 eine hecht gallert mit baumohl vnd pettersilgen wurtzel etc  nim hauß blassen  thue sie in ein topff  geuß waßer darauff  vnd laß sie wol sieden  als dan nim pettersilgen wurtzel  schneidt sie fein lenglicht  darnach nim ein hecht schipffe in  wasch in sauber aus  schneidt in zu stucken  darnach nim ein kessell  thue die pettersilgen darein  geuß waßer darauff  laß wol sieden  als dan so es gesotten  saltz es waßer  thue den hecht darein  geuß das waßer von der hauß blassen  durch ein heren tuch  thus auch zum hecht vnd laß wol sieden  doch das der brue genug bleibt ist recht etc 
 einen  einen back hecht mit zittronen vnd opffeln etc  nim die hecht schiepffe in kerbe in  schneidt in klein zu stucken  als dan saltz in wol weltz in in mehl  nim heiße geschmeltzte butter  back in fein gelb darinnen nim zittronen schele sie  auch opffel schele die  vnd die zittronen schalen darzu beneben einer halben zwiebeln  nur das es darinn bleibt zuschmecken ist vnd nim semmeln  weiche sie in wein  vnd hacks alles durcheinander  ohne die gescheltte zittronen  geuß wein darauff  laß wol miteinander sieden  vnd wens wol gesotten  so wurtz es ab mit zucker  zimmetrinde  vnd ein wenig ingber  laß wol miteinander sieden  als dan schneide die zittronen scheublicht thue die kern heraus  das sie nicht zu bitter wirdt  vnd thue sie auch in den sott wen du schier wilst anrichten  vnd so er nu angericht ist  so geuß den sott daruber  vnd lege die scheubichten zittronen herumb etc 
 einen back hecht mit merrettich nim den hecht schiepffe in  kerbe in  schneid in klein in stucken  weltze in in mell  vnd nim geschmeltzte butter  bratt in fein gelb  du must in zuuor  saltzen  nim darnach merrettich  reibe in auff ein riebeyssen  darnach wen er gerieben  thue in in einen topff  geuß heiß rindtfleisch brue daran vnd laß in sehr sieden  nim auch gescheltte mandeln  stoß sie reib sie in ein reibasch  vnd wen sie gerieben  so sol man sie zu den merrettich thun man darff nur ein gutte handuol mandeln nemen  auch sol mans  wen es bey den krehen oder merrettich ist  nicht die mandeln mit sieden lassen den es lieffe zusammen  darumb muß der kree zuuor ab sieden  lege auch ein wenig frische butter darein  vnd wen du wilst anrichten  so geuß vber den fisch die brue hero etc 
 ein back hecht mit sauern krautt nim ein hecht schiepffe in  vnd kerbe in  schneid in vff stucken  saltz in  weltze in in mehl  lege in in geschmeltzte butter  vnd back in fein gelbe  die butter muß heiß sein  nim sauer krautt  geuß ein wenig essig darein do es nicht genug sauer ist  mache in abe mit frischer butter  thue saffran vnd ein wenig pfeffer darzu  vnd wen du wilst anrichten  so geuß ein  ein wenig maluasier irgend j leffeluol darein  das mans nur sch= meckt  vnd lege den hecht in die schussel  vnd das krautt fein daruber hero so ists dan recht etc 
 ein hecht mit hering etc  nim ein hering oder achte  die fein feist sein  wesser sie eine nacht in  vff den morgen  wesche sie fein sauber aus  als dan nim einen hecht  reiß in  zuschneidt in  wesch in sauber aus  setz in vber  saltz in gar ein kleines bißlein  siede in gar wol abe  wen es gesotten  so nim in vnd zu pfluck in gar klein aus den gretten  darnach nim hering  zeuch in die hautt abe schabe das fleisch fein daruon von gretten  doch das du keine gretten mit bekommest  laß ein gutt theil frische butter zergehen  in einen tigel thue die hering vnd hecht darein  rurs wol durcheinander  pfeffers  du musts aber wol ruhren  vnd setz es auff ein kohlfewer  laß gemach bratten das gelb wirdt  man muß aber immer ruhren  als dan ists recht etc 
 schmerlen mit kimmel in einen sauern butter sotte etc   setze waßer zu in einem keßell  laß es nur lawlicht werden  saltz es vnd schutt kimmel darzu  thue die schmerlen  wen du sie zuuor mit essig blaw gemacht darein sampt den essig  vnd laß sie sieden  sein sie den nicht genug sauer  so koste sie  vnd thue ein wenig mehr essig darzu  wen sie beginnen ein kurtz bruelein zu kriegen  so thue ein bahr leffel mit butter darzu  also ists recht  wen du sie wiltt anrichten  so schneidt vnden in die schussell dunne semmel  schnittlein etc 
 einen stockfisch von hecht mit kleinen steck rublein etc  nim die rueblein schabe die  vnd schneidt sie fein scheublicht  thue sie in ein topff laß sie wol kochen  vnd thue einen leffeluol zucker dar zu  nim hernach den hecht  reiß in  schneid in zustucken  nim die dermer von hecht  mache sie fein sauber rein  vnd nim den hecht  thue in in ein keßel die dermer vnd die leber auch darzu  seudt sie fein gar abe  nim die fische von den gretten das keine mit dran bleibet  als dan nim die rueblein  wen sie weich gesotten  thue sie in ein fisch keßel  vnd nim die dermer vnd die leber  vnd thue  thue sie auch dar zu  schneidt sie zuuor klein in lenglichte stucklein  den hecht desselbigen gleichen mit bey gelegt in den fisch kessel  wens gesotten  so thue butter darzu vnd ein wenig pfeffer  als dan seudts auff so ists recht etc 
 kloszlein von hecht vnd mandeln nim einen hecht siede in aus dem saltz zu pflucke in gar klein  vnd laß keine gretten darin  nim rein gescheltte mandeln ein gutt theil  stoß sie in einem morsell gar klein  thue sie als dan zu den fischen  vnd hackt gar wol durch= einander  wurtz es mit pfeffer  hacks noch beßer  mache hernach kloßlein daraus vnd weltze sie in weitzen mehl  du must sie aber vffs feste zusammen drucken als du kanst  nim gar heiße geschmeltzte butter wurff sie darein  vnd laß sie fein gelblicht werden  nim sie wieder heraus  vnd thue sie in ein erbaß brue  wurtze es ab mit pfeffer vnd saffran  vnd ein wenig butter  laß es vff sieden  als dan ist es recht etc 
 einen hecht mit wein vnd ingber nim wein setze in bey  laß in siedent heiß werden  nim geriebene semmel thue sie darein  geuß auch ein wenig essig darzu  wurtz es ab mit zucker vnd  ingber  laß gemach sieden  rurs wol vmb das schlecht wirdt  nim einen hecht wesch in sauber aus  vnd mache in fein blaw  siede in scharff in saltz  vnd wen er gesotten  so geuß das waßer herunder  geuß als dan dieße brue daruber vnd laß gemach sieden  so ists recht etc 
 einen karpffen in einer nelcken brue nim den karpffen  schiepffe in  wasch in fein sauber aus  lege in auff ein sauber brett  reiß in  vnd schneid in vff stucken  nim ein fisch keßel  thue saltz darein lege dan karpffen auch darzu  geuß essig vnd waßer daruber  setz in vber laß in wol sieden  als dan wan er wol gesotten ist  so wurtze in abe mit pfeffer vnd nelcken vnd zucker vnd ist er nicht sauel sauer genug  so geuß mehr essig darzu  das der zucker vergeht  laß in gemach sieden  das es ein dickes bruelein krigt  als dan ists recht etc 
 ein andern karpffen in einer nelcken brue mit pfeffer kuchen nim pfeffer kuchen  reib in vff ein reibeyssen nur ein stucklein  thue in in ein topfflein  geuß darauff essig  vnd laß gemach miteinander sieden rure  rure es vmb  das es fein schlecht wirdt  doch gieb achtung es brennet leichtlich an  darnach nim den karpffen schiepffe in reiß in zu stucken  vnd weschen sauber aus schutte saltz in ein keßel  vnd geuß essig vnd waßer darauff  thue den karpffen zuuor  ehe du das waßer vnd essig hinein geust in keßell  vnd setz in vber  laß in wol sieden  als dan wan er wol gesotten  so nim die vor gemeltte pfefferkuchen brue  wurtze sie ab mit nelcken vnd zucker  geuß vber den karpffen her  vnd laß gemach vff sieden  als dan ists recht etc 
 ein karpffen ausz der nelckenbrue mit zwiebeln vnd gerieben brodt etc  nim zwiebeln schele sie  schneidt sie klein  thue sie in einen topff  geuß waßer darauff  laß sie wol weich sieden  darnach so sie weich sein  geuß das waßer daruon  reibe sie in einem reibasch  wen du sie gerieben hast  schlage sie durch ein durch schlag mit essig  nimb brodt  reib es vff ein riebeyssen  thus zu den selbigen zwiebeln hinein  laß gemach sieden  rurs vmb  das es fein schlecht vnd nicht zu dick ist  nim den karpffen schiepffe in  reiß  waschen fein sau= ber  vnd schneidt in vff stucken  nim ein keßell  thue saltz darein  lege den  karpffen darzu  geuß waßer vnd essig darzu  vnd laß in wol sieden  so nim die brue  wurtze sie abe mit pfeffer vnd nelcken vnd zucker  geuß sie vber den karpffen daruber  laß gemach mit vff sieden  so ists recht  wen du auch einen leffel mit butter darzu gethan hast  doch das nicht zu feist werde etc 
 einen karpffen aus der nelckenbrue in brandt sotte etc  nim heiße geschmeltzte butter  wirff einen gutten leffeluol mehl darein  rurs wol durcheinander  vnd geuß darnach essig darauff  wurtze es ab mit pfeffer nelcken vnd zucker  nim als dan den karpffen  schiepffe in reiß in  vnd schneidt in zu stucken vnd wasche in sauber aus  thue in in ein keßel saltz  lege den karpffen darauff  geuß halb wein  vnd halb waßer darzu  vnd laß in wol sieden  wen er wol gesotten  so nim die vor gemeltte brue  geuß die daruber  so ists recht etc 
 einen andern karpffen in der nelcken brue mit geriebenen brodt etc  nim den karpffen  schiepffe in  reiß in vnd schneidt in zu stucken  weschen sauber aus  thue in ein keßel saltz  geuß essig vnd waßer darauff  den karpffen sol man flugs vffs saltz legen  vnd das waßer mit den essig hernach  hernach laß miteinander sieden  nim als dan geriebens brodt  vnd geuß auch ein wenig essig darein  wurtz es ab mit pfeffer vnd nelcken  vnd geuß vber den karpffen daruber  wen es auff gesotten  so thue ein bißlein butter darein  als dan ists gutt etc 
 einen karpffen in der nelcken brue mit gerosten zwiebeln etc  nim die zwiebeln schele sie  schneidt sie fein dunne  scheublicht  nim butter  laß sie zergehen  thue sie darein  setz sie auff ein fewer  laß sie bratten  das sie fein braun werden  nim den karpffen  fange die farbe daruon in essig  schiepffe in wesch in sauber aus reiß in  vnd zuschneidt in zu stucken vnd nim vnd legs in ein keßel saltz in  geuß waßer vnd wein essig neben der gefangenen farbe darzu  setz in vber  laß in wol sieden  darnach nim die zwiebeln thue das feiste mit allen fleiß daruon  das nichts daran bleibt  vnd geuß essig darauff  wurtz es ab mit pfeffer vnd nelcken  vnd geuß vber die fische  laß gemach sieden  als dan ists recht etc 
 ein gelben karpffen in brandtsotte  nim den karpffen  schiepffe in  reiß in  vnd schneid in zu stucklein  wesch in sauber  aus nim j maß wein  thue in in ein topfflein  setz in bey  vnd laß in siedent heiß werden  nim geschmeltzte butter  die siedet heis ist  thue j leffel uol mehl darein  rur  es wol durcheinander  thue es darnach in heissen wein  geuß essig darzu  wurtz es ab mit saffran pfeffer ingber vndt zucker  vnd laß wol miteinander sieden  nim den karpffen  thue in in ein kessel geuß halb wein vnd halb waßer darauff  laß wol ein sieden  wen er eingesotten  so geuß die vorgemeltte brue daruber hero  vnd laß in ge= mach miteinander sieden  vnd wen du den karpffen wilst anrichten  so nim ein klein topfflein  thue einen gutten leffel uol gestossene zimmet= rinde darein  geuß von der heißen brue darzu  vnd wen du in hast an= gericht  so geuß von der selbigen brue daruber her etc 
 einen gelben karpffen mit semmeln vnd speck etc  nim den karpffen schiepffe in  schneidt in zu stucken  vnd waschen sauber aus  thue in in ein keßell  salz in  vnd geuß halb wein  vnd halb waßer darauff  darauff  laß in wol sieden  nim darnach ein gutt theil geriebene semmelen wen er wol gesotten hatt  thus darein  geuß essig hinein wurtz in ab mitt saffran  pfeffer vnd ingber vnd zucker  auch wurff gehackten speck  als ein welsche nuß  darein  vnd wen du in wilst anrichten  so nim eine gantze mus= catten  reib in vffe riebeyssen  vnd thue sie darein in ein topfflein  geuß von der heißen brue darauff  vnd wen der karpffen an gericht  so geuß daruber hero etc 
 ein gebackenen karpffen mit einen sauern vnd suessen sotte etc  nim den karpffen schiepffe in darnach  schneidt das fleisch daruon oben an den rucken vff beiden seitten  als 2 gutte finger breitt  vom heubt biß vff den schwantz als dan thue in in 5 stucken theilen  so nim das heubstuck hernach  vnd theile es mitten von einander  die andern aber nicht  nim den fisch oder karpffen  wesche in sauber aus  nim ein keßell  thue saltz darein  lege die heub vnd schwantz stuck erstlichen  darnach die mittel stucken oben hero  geuß halb wein vnd halb wasser darab  das abgeschnittene fleisch von den rucken behaltt heraus  vnd laß ein gutten sutt mitteinander thun  nim ein stuck so heiß heraus als er ist  eins  nach dem andern  vnd besprengs mit mehl  vnd thue in ein ander fisch tiegel ein gutt theil geschmeltzte butter  laß sie siedent heiß werden  vnd lege den karpffen darein  das er fein gelb wirdt  laß in gemach backen  vnd nim den sott darinn der karpffen vor gesotten ist  geuß in in ein eyßern pfannen mit beinen vnd lege das abgeschnittene fleisch auch in den sott hinein  wurtz es ab mitt zucker pfeffer  saffran ingber  nelcken vnd zimmet rinden  vnd geus auch ein eben theil essig darzu  vnd laß gemach miteinander sieden  damit es ein dickes sottlein wirdt  kosts wen es beginnet dick zuwerden  ists nicht sauer oder sueß genug  da thue mehr zucker oder gewurtz darzu  wen du den karpffen aus der heißen butter hast  so nim ein gutt theil gruene pettersilgen  wirff sie auch in die heiße butter  vnd nim sie als balt wieder heraus  thue sie in ein schussell  setze sie von ferne gegen das fewer  das das feiste daruon laufft oder treifft  als dan nim den karpffen  leg in in ein schussell  wen du wilst anrichten  vnd strawe pettersilgen daruber  vnd nim ein wenig zimmett rinde  thue es in den sott  rurs wol durcheinander  nim als dan des abgesch nittene  nittene fleisch fisch  das in sott gesotten  legs wol auff den fisch  so gebacken vnd geuß den sott daruber hero etc 
 ein gebackenen karpffen in sauern vnd suessen sotte braun etc  nim den karpffen  schiepffe in  schneidt das fleisch zwey finger breitt vff bei= den seitten von kopff an  biß auff den schwantz oben herunder ab  vnd nim in aus wie sunst wen man in bratten will  nim die dermer von den karpffen mache sie rein  vnd wesche sie vffs reinste aus  als dan nim das lunglein das zwischen die dermer sitzet auch darzu  vnd ein wenig semmel  hack es mit ein stucklein speck fein klein durcheinander  wen du es gehackt hast  so wurtz es abe mit pfeffer ingber vnd muscatten blumen  vnd thue auch kleine rossinlein darein  schlag eyer darzu  ruhr es wol  durcheinander  mit zer= gangener butter  vnd saltz es auch  als dan fulles in den karpffen wieder hinein  an inwendigen  nehe in feste zu nim in  vnd lege in in ein keßel so lang er ist  vnd saltz in wol  geuß wein vnd waßer darzu  laß in einen sott auff thun  nim in als balt wieder heraus  sihe dich vor  das du in nicht zu reist  lege in auff ein brett  nim dasselbige fleisch so aus den rucken  geschnitten  hack es mit pettersilgen klein  vffs bestu kanst  schlag eyer darzu  wurtz es ab mit pfeffer  muscatten blumen  vnd ingber  thue auch kleine rossinlein darzu  nim vnd fulles wieder in den rucken vff beiden seitten  so lang der karpffen ist  als dan nim sehr heiße geschmeltzte butter  in einer gerumen tieffen pfannen  laß in gemach backen wen er vff einer seitten gar ist  wen in vff die ander seitten  das er gelb  wirdt  darnach nim den sott  darin er vff gesotten  thue in in ein eyssern pfannen  wurtz es ab mit zucker ingber vnd ein wenig pfeffer  vndt wens wol gesotten  so geuß ein gutt theil dunnen johannes beerlein safft darzu  laß wol mit einander sieden  vnd wen es ein dickes bruelein ist  so nim ein zittronen schele die  schneidt die schalen auch darein vffs kleinste vnd die zittronen scheubicht  wirff sie auch hinein  vnd wen du wilt balt an= richten  so nim eine muscatten reibe sie  thus in den sott  vnd geuß in vber den karpffen hero  vnd lege die schnittlein oben darauff etc 
 einen  einen karpffen mit kloszlein vnd capern nim den karpffen  schiepffe in vnd reiß in  als dan wan er gerissen so nim die beiden heupt stuck  vnd die zwey schwentz stuck daruon  das ander schneidt aus den gretten  hack es klein mit ein bißlein speck  wurtz es abe mit pfeffer ingber  schlag eyer dotter ein bar darein ohn das weiße vnd saltz es dan  als dan mache kloßlein daraus  nim rindtfleisch brue laß die wol sieden  wasche den karpffen die heubt vnd schwentz stucken sau= ber aus  lege sie in die heiße rindtfleisch brue  vnd lege die kloßlein auch darzu  vnd laß wol mit einander sieden  als dan nim der kleinen cappern pflucke die stuel daruon  vnd thue sie auch darein  zu gleich muß ein wenig essig  iedoch das der essig kaum darin zu schmecken ist  vnd lege ein leffeluol butter darzu  wurtz es mit pfeffer vnd ingber  laß gemach sieden so ists recht etc 
 streiff perschcken in lauttern wein ge= sotten etc  nim die perschken schiepffe sie  wesche sie sauber aus  vnd nim wein  vnd setze in in ein kessel vber  vnd laß in warm werden  nim die perschken  saltz sie vnd wurff sie wol in saltz herumb  wen das geschehen  thue sie in den wein  vnd laß sie wol sieden  geuß ein klein lefflein essig darzu vnd wurtz es ab mit zucker ingber vnd ein wenig pfeffer  als dan ists recht etc 
 gefultte gebrattene streiff peschken nim die streiff perschken schiepffe sie vnd kerbe sie  als dan nim zwiebeln schneidt die selbigen klein  roste sie in butter  wen sie gerost  so nim gerieben brodt ein wenig pfeffers  vnd kleine rossinlein  rurs mit den zwiebeln durcheinander  wasche die perschken sauber aus  vnd fulle sie darmitt  als dan saltze sie  lege sie auff den rost bratte sie gemach  vnd begeuß sie mitt butter so ists recht etc 
 gebrattene schleyen etc  nim die schleyen  schiepffe sie  als dan wesch sie fein sauber aus  nim sie  vnd reiß sie  wie man den karpffen pflegt  wen du sie gerissen  so wasche sie noch ein mal  das der schleim vnd das geblutt daruon kombt  nim vnd spicke sie  sie zwischen fleisch vnd hautt mit salbey  vnd wen du sie gepfluckt hast so nim vnd saltze sie  vnd pfeffer sie wol  wende sie vmb  das die inwendige seutte herausser kombt  thue zwischen die hautt vnd salbey  frische butter dar zwischen  binde sie fest mit hassen zwirn  saltze vnd pfeffer sie  gar wol auß wendig  wen du sie zusammen gebunden hast  r lege sie auff ein rost  laß sie gemach bratten  vnd betreiff sie immer mit butter  wen du sie in die schussel legest  so pfeffer vnd begeuß sie noch ein mal etc 
 stein beissen in pfeffer sott etc  nim die stein beissen  brue sie mitt sieden heißen waßer  vnd wen sie ge= bruet  wesche sie sauber aus  schneidt ime die kopfflein vnd schwentzlein abe als dan wesche sie noch einmal aus  das die farbe daruon kombt  thue sie in ein fisch kessel  geuß ein gutt theil waßer darzu  vnd saltz es ein wenig nicht sehr  wurtz es ab mit pfeffer  vnd thue ein bißlein frische butter darzu  laß es gemach sieden  das es ein dickes bruelein krigt  als dan ists gar recht etc 
  krebss sauer vnd suesze nime die krebße seudt sie erst in saltz  mache sie sauber aus den schalen  daz der halß vnd rumpff beyeinander bleibt  die beinlein auch darzu aus den schalen gemacht  nim die andern schalen  stoß sie gar klein in einem morsel schlage sie durch mit essig  thue sie in ein topfflein  wurtz es ab mit zucker zimmet rinden vnd saffran  vnd laß wol heiß mit einander werden  darnach nim die krebs  thue sie in zergangener butter  laß sie wol bratten  vnd wen du balt wilst anrichten  so seuge die butter rein daruon  vnd geuß die brue daruber  vnd laß einen sott mit einander auff thun  so ists recht etc 
 krebs in der rindtfleischbrue nim krebß mache sie aus wie die andern  die beinlein auch dar zu  nim dar= uon ettwas  hacke vnd pfeffers  fulle daruon die grossen schalen  dar= nach nim die vber leyen krebß  so wol die gefultten  thue sie in heiße butter vnd laß sie gemach mit einander bratten  als dan nim die schalen  stoß sie durch mit rindtfleisch brue  geuß es vff die krebß  wurtz es ab mitt rindtfleisch  rindfleisch brue  als dan ists recht etc 
 rohe ausgemachte krebsz etc  nim die krebß mache sie rohe aus den schalen heraus  die schwentzlein so wol den rucken  iedes sonderlich  damit das rauche so am rieben sitzt mit der galle nicht hinein komme  thus zusammen in ein silberne schussel saltz vnd pfeffers  setz auff gluende kohlen  als dan ists recht etc 
 gefultte krebsz etc  nim die krebß seudt sie aus dem saltz  vnd nim nur die aus gemachten sch= wentzlein  mit dem was vmb die galle sitzt  zu hacke es fein wol mit ein we= nig  pettersilgen darzu vndereinander  laß butter in einem tiegel sieden ein wenig  thus dar zu  wurtz es ab mit ein wenig ingber  als dan fulles wieder in die heiße krebß heusser  wirff sie in heiße butter  laß sie bratten  so ists recht etc 
 andere gebackene krebsz nim die krebß  seudt sie aus dem saltz  mache sie aus den schalen heraus das die schwentz vnd rucken beyeinander bleiben  weltze sie in mehl  vnd bestrewe sie wol  wirff sie in heiße butter  als dan sindt sie recht etc 
 gestossene krebsz milch etc  nim die krebß  thue die gallen heraus  stoß sie rohe mit schalen vnd allen lebendig klein  vnd als dan geuß milch darauff  streichs durch ein haren tuch wurtz es ab mit pfeffer vnd muscatten blumen  thus in ein fisch keßel  saltz es  laß vff sieden  das es wirdt wie ein matten  schlags fein in ein tuchlein vnd lege das duchlein virecket  legs zwischen bretterlein vnd preß es vnd laß eine nacht liegen  auff den morgens nim es herausser  schneidt dunne schnitt= lein daraus  vnd nim geschmeltzte heiße butter  wirffs darein  laß darinnen bachen  das es fein gelblicht wirdt  als dan nim wein vnd essig  zucker vnd zimmetrinde  mache ein bruelein darunder  das ein fein dick sottlein wirdt  wenns gesotten hatt  vnd wen du wilst anrichten  so geuß die brue in die schussell  vnd lege das gebackene oben hero etc 
 einen stockfisch von krebs  hecht  vnd halbfisch etc  nim die krebß vnd hecht  siede die aus dem saltz  darnach nim die halbfisch  sie= de die ein wenig mit butter  als dan wan du sie abgesotten  nim die schwenz= lein  lein von den krebßen  mache sie aus den schalen  den hecht mache von gretten herab  nime den halbfisch  thue sie von den gretten  pflucke sie fein gelb klein wens sauber alles aus gemacht  thus in ein fisch keßell  geuß rindtfleisch brue darauff  vnd wurtz es ab mit pfeffer  laß es gemach miteinander sieden  wens gesotten  so thue ein gutt theil butter darzu  ruhr es vmb es brennet sunst an so ists recht etc 
 schnecken etc  nim die schnecken  wasch sie sauber aus  thue sie in ein großen topff  laß sie sieden wie rindtfleisch  das gar werden soll  darnach nim sie aus den heissern  vnd wesch sie sauber aus  reibe sie wol mit saltz vnd weitzen kleyen  das der schleim daruon kombt  wen sie rein sindt  so nim das heudtlein das vmb den schnecken ist  spaltt es auff  thus in ein topfflein  geuß rindtfleisch brue darauff  vnd laß sie biß vber den andern tag sieden  das sie gar weich werden  nim die heuß= lein  reibe sie in vnd auswendig mit saltz  das sie fein klar werden  nim die schnecken aus den sott vnd pfeffers wol  geuß braune butter daruber  fulle sie wieder in die heußlein  geuß auch die brue darin sie gesotten wieder hinzu  in die heußlein  setze sie in ein silberne schussell  thue braune butter  vnd die rindtfleisch brue darein  vnden in die schussell  vnd pfeffer sie auch  setz sie auff ein kohlfewer  als dan sindt sie recht etc  willtu sie anderst haben  so kanstu sie mit rindtfleisch brue  pettersilgen wurtzel pfeffer vnd braunne butter zurichten  vnd damit sieden lassen  wen du sie wilt anrichten  vnd so nim geroste semmeln  lege sie in die schißell  also ists recht

 muscheln in iren eigen sotte etc  nim die muscheln  wen sie rein gemacht  wesch sie fein sauber aus  thue in ein eysserne pfannen zucker butter  vnd ein wenig saltz  wirff muscheln darauff  setz es auff ein kohl fewerlein  das sie gemach wieder vff springen  wirffs immer herumb  wen sie auff gethan  so geuß die brue in ein topfflein  vnd thue die muscheln aus den schalen  vnd thue andere hinein  wie vorgemelt in die pfan= nen  darnach ir viel haben wollet  vnd laß wieder so vff keinen  wan du sie hast aus gemacht  so thue sie in ein ehren tiegel  vnd thue ein wenig schalen darzu  darinnen sie geweßen sein  vnd nim die brue  so du abgesogen seuchs  seuchs durch ein tuchlein  vnd geuß wieder vff die muscheln  thue  auch braune butter vnd rindtfleisch brue  der butter nicht viel dar zu  vnd nicht viel darzu  vnd einen leffeluol essig  pfeffers laß wol sieden  das ein dickes sottlein krigt  als dan ists recht etc 
 frische austern etc  nim die austern  wen du sie hast auff gemacht  laß sie in den schalen  thue frische butter darzu  pfeffer sie  setz sie auff ein rost mit den schalen  gib in ein gutt kohl fewer  laß sie auff sieden  wen sie gesotten  so giesset in ein ieden ein z  leffeluol wein  laß wieder sieden  so ist es recht etc 
 ein gemachte austern nim die austern aus den feßlein  thue die hartten magelein daruon  dar= nach thue sie in ein silber  geuß rindtfleisch brue  vnd halb der brue  dar= innen sie ein gemacht  vnd braune butter darzu  laß sie miteinander sieden als dan ist es gutt etc 
 ein gebresten schweinsz kopff nim den kopff wesche in sauber  vnd hawen als dan in stucken  setze in  bey vnd saltz in wol  nim als dan die schwartte  schneide sie so breitt die halbe seitte ist  vnd ij ellen lang  wesche sie auch sauber  setz es bey  vnd kueles mitt= einander aus  als dan setze du die schwartte sonderlichen bey  vnd so wol das fleisch zu  laß es murb kochen  nim das fleisch rein von knochen  schneidt es in stucklein  als dan pfeffers vnd saltz es ein wenig  darnach nim die schwartte lege sie auff ein rein weis tuch  vnd nim das zuschnittene fleisch  leg es oben auff die schwartte  schlag das tuch herumb  das es fein vireckicht wirdt  leg es zwischen zwey bretter  vnd beschwere es wol mit steinen  laß eine nacht liegen  wen du daruon wilst anrichten  so schneidt feine dunne schnittlein daruon souiel du wiltt etc 
 
