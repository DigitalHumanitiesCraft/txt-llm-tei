Amico pregiatissimo,
Ho ricevuto ogni cosa. L'istituzione del sotto-comitato era già avanzatissima; ma le Sue così fervorose e così oneste esortazioni non devono cadere indarno; e oggi stesso prego gli amici di Torino che sospendano l' 'aufruf', destinato alla prossima puntata della Rivista di filologia; e scrivo insieme, molto lungamente e amichevolmente al Tobler, conchiudendo colla vivissima istanza ch'egli mi liberi dall'obbligo con lui contratto, verso la promessa, dalla mia parte, di restarmene neutrale fra i due comitati e di dichiarare, nella Rivista e nell'Archivio, come io  primamente fossi con lui, ma, in séguito alle complicazioni sopravvenute, mi sia dovuto, col suo permesso, ritirare.  (note 1)
In grandissima fretta, e con la più viva affezione
 il Suo

G. I. A.

 Mil., 15 apr. 77.
_____________________________________________1  Vgl. dazu L. della Gatta Bottero / I. Zeppetella: Il carteggio Ascoli-Flechia, Roma, 1977, 393 ff.