Riverito Maestro,
Ieri Le ho spedito il «Discorso» del Salvioni. In un punto Ella è nominata a proposito dell’etimologia di trovare, in un altro punto il S. allude a Lei senza nominarla, a proposito di negossa ecc. (note 1) Io ho l’impressione (dirò con  frase salvionesca) che il S., dirigendo senza alcuna necessità come senza alcuna ragione i suoi strali contro di Lei e di me, abbia voluto darsi dell’importanza con poca fatica davanti ad un pubblico di «Signore i Signori» per la maggior parte  profani ai nostri studi. Se io sono causa involontaria del mutamento avvenuto nel Salvioni a suo riguardo, me ne dispiace; ma è ben certo che gli attacchi del S. contro di Lei non hanno la minima importanza. Ho parlato col prof. Goidanich (note 2) (che ora è mio collega in questa Università) dell’art. «Negozza» da Lei pubblicato nell Z. del Gröber e di ciò che l’aveva provocato; (note 3) e il buon Goidanich si è stupito che il S. abbia assunto ora tanto ardire. 
Quanto Ella dice riguardo al silenzio con cui i glottologi hanno accolto il mio libro V., è senza dubbio giusto. Io però non mi sono lagnato perchè nessun glottologo autorevole si sia dichiarato schiettamente pro o contro la monogenesi  del linguaggio. So bene che vi sono molti ostacoli per questo: io non ho reso noto che una parte del mio materiale di prova, e non  posso pretendere che gli altri tralascino le loro occupazioni predilette per prendere in serio esame ciò che io ho scritto. La persuasione mia è frutto di lunghi studi e mi è impossibile per ora trasfonderla in altri. Ma la monogenesi del linguaggio è come il limite delle mie ricerche, è come un’idea direttiva che dà unità ad un complesso di indagini particolari. Ora io mi lagno che i più, perchè non persuasi dalla monogenesi, non abbiano tenuto in nessun conto tutto il resto. Inoltre mi lagno del modo tenuto dalla «critica» italiana; e qui Ella non può non darmi ragione. 
Quanto al prefisso basco (t)š- io mi attenni, come Ella ha compreso, a ciò che dice Uhlenbeck. (note 4) Sapevo della spiegazione da Lei data (da -s), ma ignoravo che Ella l’estendesse a tutti i casi. Ora, ciò che Ella mi ha scritto mi ha reso dubbioso, perchè non posso negare che il Basco è pieno zeppo di elementi non genuini. Quanto desidererei di conoscere gli elementi baschi assolutamente genuini ! Io vorrei confrontarli col Camitico(semitico) e Caucasico. Potrebbe giovarmi per questo rispetto il Voc. di Azkue? (note 5) Quello di Van Eys fu sempre per me irreperibile. (note 6)
Aspetto con vivo desiderio il suo lavoro contro Philippon; e ... altri molti! (note 7)
Se posso giovarle in qualche coso, disponga di me liberamente.
Cordiali e affettuosi saluti dal suo devm̃o
ATrombetti

_____________________________________________1 
Schuchardt (1906a); siehe auch weiter in diesem Brief.2 Pier Gabriele Goidanich, italienischer Sprachwissenschaftler, Latinist und Romanist, Schüler 
Ascolis, Professor in Bologna. Dort u.a. Nachfolger Trombettis auf dem Lehrstuhl für Glottologie. Einige wenige Brief Goidanichs sind im Nachlaß Schuchardt erhalten (

03834 - 03837).3 
Schuchardt (1906d).4 Uhlenbeck (1903).5 Azkue (1905-1906).6 Van Eys (1873).7 Speziell gegen Philipon und dessen Aufsatz in Romania äußert sich Schuchardt (1906c); aber ausführlicher danach in Schuchardt (1907).