Illustre e caro Prof.re
Sevilla 18 XI 1900 
 (en lista)
Da Granada, tre o quattro settimane fa le spedii un mio primo saluto dalla Spagna, ma dopo una malattia ch’io feci e m’obbligò a letto per più tempo, le scrivo da Sevilla. Non certo per rispondere alla domanda ch’Ella mi fa in una lettera Sua, ché a questa solo a Madrid posso dare evasione, ma per discorrere di Sevilla dove Ella pure in tempi passati trovò svago, ristoro alla salute e sincera ospitalità. 
Se Don Francisco Rodríguez Marín (note 1),  la persona più intelligente, più arguta e più affabile ch’io incontrai in tutto il lungo peregrinaggio non le mandò alcuni degli ultimi suoi opuscoli (Modesti appunti sulla fonetica andalusa – Mil trescientos comparaciones populares andaluzas – Los Refranes del almanaque) ecc, è certo ch’egli vuole raggranellare più cose per fare una sola spedizione. Io passo ogni giorno ore intime con lui e gli porto affetto come ad un fratello. Si figuri che ier l’altro difendeva in giudizio un povero diavolo che mandò a miglior vita e non in difesa troppo legittima un compaesano suo ed io assistetti alla perorazione che durò fin oltre le 2 dopo la mezzanotte! Ieri l’ottimo Don Francisco mi lesse la diatriba ch’egli una diecina d’anni or sono  scagliò contro gli academici di Madrid ed il loro miserando dizionario ed io risi sì da riderne ancora al sol pensarci. (note 2) Ora oltre ad una biografia minuscola di Barahona di Soto, ed un Refranero general, attende alla compilazione di un Dizionario di Andalusismi (note 3) che riuscirà interessantissimo benchè fatto con mano leggera e con più spirito che metodo di filologica disciplina. – I dizionari che cercherò a Madrid per il Salvioni (note 4) (ed anche per me) sono i correnti che Ella certo possiede, conosce, tranne qualche inerzia degli ultimi anni. Se Ella desidera, a Madrid dove arriverò ai primi di Dicembre farò una nota, coll’indicazione dei prezzi ed Ella mi potrà  liberamente comandare. Fuor della capitale il commercio librario è miserandissimo, non esistono antiquari, lo sono in eccesso senza l’ombra di cognizioni e sprovvisti di tutto fuorchè di testi di aritmetica e di catechismi.
Attendo come Ella sa ad un’edizione cosiddetta critica del Burlador e ad un rifacimento del Don Giovanni, ma da un monte di carte consultate in tutti gli archivi, in tutte le biblioteche pubbliche e private di Sevilla non risultò nulla di nulla, e pare a me d’aver sprecato il tempo mio più del dovere. (note 5)
Ma questo cielo eternamente azzurro, questa festa di colori e di luce, la molle vita della città, la città stessa così originale non tocca dalla raffinata cultura del settentrione sono per me un compenso vero alle tribolazioni 
[Schluss fehlt].
_____________________________________________1 Francisco Rodríguez Marín (1855-1943), span. Jurist, Dichter und Sprachforscher; arbeitete in 
Sevilla als Rechtsanwalt. In seinem NL in der Biblioteca Tomás Navarro Tomás, die auch das 
Archivo Francisco Rodríguez Marín beherbergt, befinden sich Briefe Farinellis (Correspondencia general, Caja 1, 6 Briefe aus den Jahren 1907-23). Dieser schreibt über ihn: „Alla testa di tutti vedevo Rodríguez Marín; portava allegro il peso di tutte le memorie della sua provincia, un mondo di storie e di fiabe; la poesia del popolo fluiva a lui come al suo porto naturale. Era avvocato. Ricordo come si sbrigasse di un processo con una precipitosa arringa in difesa di un disgraziato, quando mi vide fra le fila dei suoi ascoltatori, per togliersi la toga e discendere dal suo scranno, ed errare poi con me per le vie che recingevano la cattedrale, finchè si approdava ad una bettola e si siedeva innanzi al Manzanilla, più delizioso, dimentichi di ogni ora che batteva alla torre della Giralda che ci proteggeva. L’amico si beava lui stesso dei suoi racconti inesauribili; e qui a preferenza sorbivo la scienza del mio adorabile mentore“ (


Episodi di una vita
, 1946, 199).2 Rodríguez Marín, 

De Académica caecitate: reparo al nuevo Diccionario de la Academia Española
, Osuna 21886.3 Zu Einzelheiten vgl. Ignacio Ahumada, „

Francisco Rodríguez Marín y sus corresponsales: el Vocabulario de Villanueva de San Juan (Sevilla)
“, Revista de filología 25, febrero 2007, 33-47 (darin wird sein 

Ensayo de un diccionario de andalucismos
besprochen; auch finden sich Hinweise auf seine 

Cantos populares españoles
, 1892-93, u.a. mehr).4 Carlo Salvioni (1858-1920), ital. Romanist, mit Farinelli befreundet.5 Vgl. Francisco Márquez Villanueva, 


Orígines y elaboración de „El Burlador de Sevilla“
, Salamanca 1996 (Acta Salmanticensia, Estudios filológicos, 264), 42f., 197.