Torino 16 IV 1915.
Illustre e caro amico
Ho tanto tardato a rispondere al gentile suo rinvio del saggio Baskisch, Iberisch oder Ligurisch (note 1), perchè pensavo di poterle mandare, magro e indegno compenso in merito, alcune mie considerazioni sulla 
Weltliteratur. (note 2) Gli estratti non vennero da Berlino, ed è probabile che l’articolo non si sia pubblicato. 
Ogni Sua osservazione minuta porta con se, come al solito, germi di pensieri rarissimi. A me particolarmente gradito è quanto afferma sulle dipendenze  fra razze e lingue e certo farò tesoro dei Suoi consigli, quando tornerò a fantasticare sulle razze e l’ambiente per completare qualche antico mio discorso. (note 3) Anche la guerra attuale, mostruosissima e delirante ci insegna qualcosa.
Ma come fa Ella così scosso all’interiore a scrivere ancora con tanta e sì limpida serenità? Scrisse a me ier l’altro il Nyrop dolendosi, che ogni giorno al mondo ormai è morte, e che a tutti è debil [?] il respiro. 
Addio. Sempre la ricorda e l’ama il Suo

A Farinelli

_____________________________________________1 Schuchardt, „Baskisch = Iberisch oder = Ligurisch?“, 
Mitteilungen der Anthropologischen Gesellschaft in Wien 45, 1915, 109-124.2 Vgl. Lfd. Nr. 104-02978.3 Vgl. Lfd. Nr. 
82-02956.