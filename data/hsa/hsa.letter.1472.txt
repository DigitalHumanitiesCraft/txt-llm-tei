S. Ulrico (Gardéna),
 19 ottobre 1869.
Carissimo amico,
Venni in potere, or sono alcuni giorni, della carissima Sua del 7. La nuvola è ormai fossilizzata, e più non meriterebbe alcuna parola. A me è parso, che nella seconda metà della Sua visita, l'animo Suo fosse affatto diverso, rispetto a me, di quello ch'era stato nella prima. I discorsi, gli accenni, anzi pure: gesti, sui quali si fondava questa mia idea, restano ad ogni modo nell'archivio della mia memoria, che è, pur troppo, di una tenacità formidabile; e potremo estrarneli, con sicurezza, in un avvenire più o meno rimoto, per riderne entrambi di cuore.
Io sono qui principalmente per questo: che il 

Mitterrutzner (note 1) ebbe a dirmi, in confidenza, non esservi, per sentenza di un erudito gardenese, pure una linea dell'operetta del Vian (note 2) (che non è nato in Gardena) la quale non domandi una qualche emendazione. La sentenza è manifestamente esagerata, ma io non poteva non mettermi in guardia.- Quanto allo tg, altro in fondo non è se non una leggera varietà dello ç (c palat.) ital., o meglio romano; la quale io pronunzio con soddisfazione di questi indigeni, quando formo il contatto così come pel ç romano, ma solo protendendo la lingua verso la radice de' denti superiori.- I documenti friulani di cui Le ha parlato il 
D'Ancona (note 3), altro non debbono essere se non alcuni statuti del Friuli pubblicati negli Atti dell'Istituto Veneto, i quali però non son punto in lingua friulana.- La mia qualsiasi messe di varietà friulane Le starà anch'essa a liberissima disposizione, non appena io abbia compiuto questa mia beata Memoria. Ma sarà poi ragionevole che io la publichi ora che è imminente il Suo lavoro? Di certo, il mio giro pe' Grigioni e qui pel Tirolo mi ha procacciato varj sussidj, dei quali mi rallegro non poco; ma Ella ne avrà potuto avere di ben maggiori, e offrirà d'altronde un lavoro compiuto. Comunque, facciam ciascuno di buon animo il poter nostro.
Lo Schneller Le ricambia di cuore il saluto, ed è al 14° foglio del suo lavoro.  (note 4) Del 

Pirona, alla mia partenza di Milano non s'erano ancora veduti se non gli 8 fascic. da Lei pure posseduti.  (note 5) Una lettera urgente di esso Pirona (che dev'essere assai più che ottuagenario) m'invita, in nome di Dio, a fargli una visita. Se mai posso, mi spingerò sin là; ma pel 25 avrei dovuto essere a casa.
Scrivo sopra un cassone, e ciò mi scusi, almeno in parte, delle incoerenze e degli sgorbj. Del modo con cui Ella si firma, La ringrazio dal vivo del cuore; e mi desidero, dal canto mio, frequenti occasioni di mostrarle quanto io Le sia affezionato e divoto.
G. I. Ascoli.

_____________________________________________1 
Johann Chrysostomus Mitterrutzner (1818 - 1903) veröffentlichte folgende Abhandlung: Die rhätoladinischen Dialekte in Tirol und ihre Lautbezeichnung, in: 
Programm des k.k. Gymnasiums in Brixen (1856), [30 Seiten].2 Josef Anton Vian: Gröden, der Grödner und seine Sprache, Bozen, 1864.3  Alessandro D'Ancona (1835 - 1914), Literaturhistoriker.4 Christian Schneller: Die romanischen Volksmundarten in Südtirol, Gera, 1870 (unveränderter Neudruck: Wiesbaden, 1970).5 Jacopo Pirona (1789 - 1870): Vocabolario friulano, Venezia, 1871.