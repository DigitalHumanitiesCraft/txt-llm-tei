Abbazia, 2 III 1906
Caro e illustre amico,
Per ora una semplice cartolina è teste d’esser qui come in un deserto, e non aver nessuna delle guide mie o delle mie memorie. Ho un gran timore ch’Ella si ammali negli alberghi cattivi anche se di prim’ordine, e voglio scrivere (cioè scriverò non appena Ella avrà pronunciato il fatal „Partiamo“) qua e la alla persone di buon volere e un po’ intelligenti, che le possan somministrare all’uopo qualche soccorso. La linea Barcelona, Valencia, Alicante, Murcia è 
primitiva assai (nessun Clos. in Ia cl
e all’epoca dell’ultimo mio viaggio 1900) e quasi, a stomaco buono, prefereria per Lei la via di mare. Peccato per il paesaggio! Se io la capisco bene, è a Granada e Sevilla dove farà la sosta maggiore. In sull’Alhambra gli alberghi son carissimi; io stavo al basso. Badi che in Ispagna come nella Francia tutto si concentra nella capitale. E gli intelligenti cosiddetti son tutti a Madrid, città ch’Ella vorrà fuggire. Telegrafi pure, perchè a quel magico tocco io sia pur scosso. Io non lascerò Abbazia prima del 15 o 20 Marzo.
Addio dmo Suo

A Farinelli

E tra i Baschi non ci andrebbe al ritorno? In nessuna parte la Alma di Spagna è più bella che al settentrione (Galicia, Asturia, Guipuzcoa ecc).
