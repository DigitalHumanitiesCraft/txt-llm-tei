 Mil., 2 sett. 73.
Caro e riverito amico,
Rispondo sull'istante. Fra poche ore, io moverò alla volta d'Ivrea, e di là passerò ad Aosta, dove mi tratterrò in sino al 17 o al 18 di questo mese, e avrò le lettere ferme all'ufficio postale. Tutto l'ottobre sarò in 
Milano, e aspetto con vera impazienza la cara Sua visita. Ma non dispero che ci possiamo incontrare anche prima. E voglio, d'altra parte, stimarmi sicuro, dialettologiche, di cui ora Ella si viene arrichendo, sieno finalmente destinate all'Archivio.
Jerlaltro io Le diressi a Gota la prima parte del secondo volume di questa nostra collezione. Contiene: Flechia, Postille etimologiche (p. 1-58); D'Ovidio, Sul De Vulgari Eloquentia di Dante Alighieri (p. 59-110); Ascoli, Del posto che spetta al ligure nel sistema dei dialetti italiani (p. 111-160).  (note 1)
Qui non c'è, nè c'è stato, coléra. Dunque a rivederci, e intanto una cordialissima stretta di mano, con la sola imaginazione, dal
 Suo affmo devmo
G. I. Ascoli.

Se vede il buon Pallioppi  (note 2) (Celerina, presso Samaden), me lo saluti tanto.
_____________________________________________1 Vgl. dazu AGI 2 (1876).2 Zaccaria Pallioppi (1820 - 3. 5. 1873) starb mitten in den Vorbereitungen für sein Wörterbuch der rätoromanischen Mundarten; es wurde dann von seinem Sohn komplettiert und herausgegeben: Emil und Zaccaria Pallioppi: Dizionario dels Idioms Romauntschs d'Engiadin ota e bassa, della Val Müstair, da Bravuogn a Filisur, Samedan, 1895.