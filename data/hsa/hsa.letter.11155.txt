Nagyságos Tanár Úr!
Engedje meg, hogy bátor vagyok itt küldeni egy példányt könyvemből, de annál inkább tartottam kötelességemnek, mert Tanár Úr volt szíves engem megírására buzdítani a Szarvashoz (note 1) írt nagybecsű leveleiben. Egyszersmind azon kéréssel fordulok Tanár Úrhoz, hogy tudósítson engem, vajjon jövőre tart-e előadásokat az egyetemen, mert a mint itt Pesten végzek a tanárvizsgálattal, a mi még a jövő héten fog megtörténni, nagyobb buzgalommal fogok az új latin nyelvhez látni, hogy jövőre legalábbis valami előkészülettel mehessek Tanár Úrhoz. Természetesen ez attól függ, hogy megkapom-e  az államstipendiumot, a mit azonban erősen remélek.
Igen lekötelezne Tanár Úr, ha méltóztatnék könyvemről (note 2) valami kis ismertetést közölni s ha tudatná ezt velem. E hónap 1-ig Pesten leszek s ezért a Nyelvőr szerkesztőségébe kegyeskedjék intézni levelét; azontúl pedig otthon, Aradon vagyok (Páva ucca, 3. Szám).
Magamat Tanár Úrnak szíves jóakaratába ajánlva maradtam, Bpest 1888 10/V.
Alázatos szolgája:
Alexics György

_____________________________________________1 Gábor Szarvas (1832-1895), ungar. Sprachwissenschaftler; Gründer des Magyar Nyelvőr.2 Magyar elemek az oláh nyelvben (1888).?