Amico pregiatissimo,
In pronta risposta della cara Sua del 1° corr., Le dirò che io punto non credo che le Autorità o i giornali nascondano alcuna parte del vero intorno ai serpeggiamenti del 'brutto male' (note 1). Ci sono stati dei singoli casi in 
Venezia e nel Veronese e ce ne sono tuttora nel Padovano e in Padova. Ma non si sente di alcuna specie di vero sgomento tra quelle popolazioni; si può anzi dire che quasi non si parli di una cosa tanto scarsa. Io ho un figliuolo presso la prefettura di Verona, e non ho, nè ho mai avuto alcuna angustia per la salute sua.
Il volume Caix-Can.  (note 2) uscirà in questo mese, e m'auguro che le mie 'letterine' non riescano troppo disformi dalla Sua cortese espettazione. Starò bene attento perchè non mi sfugga il contributo ch'Ella dà alla Revue critique.  (note 3)
Chiudo in fretta, perchè la presente possa partire ancor questa mattina, e mi raffermo cogli antichi sentimenti
 affmo divmo Suo
 Graziadio Ascoli.

Mil., 3. 4. 86.
Dal Garda a 
Milano è breve il passo, e io perciò spero una visita Sua.
_____________________________________________1 Es kann sich nur um die Cholera handeln, die zu jener Zeit immer wieder auftrat.2 Miscellanea di filologia e linguistica in memoria di Napoleone Caix e Ugo Angelo Canello, Firenze, 1886. - Caix war 1882, Canello 1883 (vgl. 048-5_144 und 049-00241) gestorben.3  Schuchardt antwortete Victor Henry (1850 - 1907) auf dessen Rezension seines Werkes Über die Lautgesetze in dem Artikel: Sur les lois phonétiques. Réponse à M. V. Henry, in: Revue critique d'histoire et de littérature 21 (1886), 295-300 (Brevier-/Archivnr. 188).