Chiarissimo Sig.r Professore,
Abbiamo in Calabria l’arcolaio (animulu o manganiellu) e l’aspo (matassaru o canna) e Le mando un disegno. (note 1) – L’altezza dell’arcolaio è di un metro e venti centimetri; l’aspo è lungo, a Cetraro, a Paola fino a Catanzaro, un metro e tre centimetri. A Malvito, a S. Marco Argentano fino a Cosenza, è due metri e sei centimetri lungo. La circonferenza dell’arcolaio varia, perché deve servire a dipanare matasse lunghe variamente. Sono formati, per lo più, di legno o di canna.
In qualche paese usano gli alari di ferro, ma adopera al Ch.mo Signore. Sig.r Dott. Professore Hugo Schuchardt dell’Università Graz (note 2) no anche o pezzi di legno o pietre.
Io sono sempre fortunato quando posso renderLe qualche servizio. Mi scriva sempre che crederà opportuno.
Qui credevo di stare bene; ma mi hanno mandato ad un supplizio. Una scuola che non ha capo nè coda; e alla fine del mese non potrò avere nemmeno quel po’ di quattrini che mi spetterebbero. Eppure non posso muovermi. Oh, potessi almeno tornare a Cetraro! Sapevo che le scuole municipali erano così; ma credevo che Rossano, patria di Niloabate, (note 3) come disse il D’Ovidio, (note 4) trattasse un po’ umanamente i suoi impiegati. Oh potessi andar via!
Le presento, Professore, le affezioni dei miei: io La saluto insieme col Prof. Ive (note 5) e mi creda 
er sempre Suo
G. De Giacomo
Rossano, 21-X-1904

_____________________________________________1 Non è stato possibile rinvenire tale disegno tra le carte del lascito. Ciò nonostante è altamente probabile che le raffigurazioni di un aspo e di un arcolaio calabresi nel lavoro “An Adolf Mussafia” (Schuchardt 1905, ivi Abb. 5 a p.6 e Abb. 55 a p. 21) risalgano a dei disegni inviati a Schuchardt da De Giacomo. Le bozze di Alfred A. Dismas Schrötter, che eseguì i disegni per tale opera (cf. Schuchardt 1905:7), e che probabilmente avevano per modello i disegni inviati da De Giacomo, sono conservate alla sezione “Werkmanuskripte 17.8.3”, p. 15.2 De Giacomo usava talvolta indicare sulla seconda pagina il destinatario della lettera. Il testo della lettera stessa continua soltanto a pagina 3.3 Allusione a Nilo da Rossano, detto anche San Nilo abate.4 Francesco D’Ovidio (1849-1925), cf. nota 2 alla lettera 5-3695.5 Antonio Ive (1851-1937), cf. nota 2 alla lettera 2-3692.