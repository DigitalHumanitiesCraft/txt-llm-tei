Bologna, 20 Aprile 1905
Riverito e caro Professore,
La ringrazio d’avermi mandato la Sua mirabile recensione della Grammatica dell’Udo pubblicata da A. M. Dirr. (note 1) Io l’ho letta con grande attenzione e interesse traendone molto vantaggio. Da Dirr conoscevo la Grammatica georgiana, che giudico utile ma poco scientifica. Pare impossibile che il Dirr non abbia potuto consultare i lavori di Lei sulle lingue caucasiche!
Io me la passo abbastanza bene nella mia città natale. All’Università ho fatto quest’anno un corso di glottologia generale (classificazione e caratteristiche dei gruppi principali linguistici). Il lavoro dei «Nessi genealogici» sarà völlig umgearbeitet e non potrà pubblicarsi tanto presto. Però nel prossimo mese uscirà la mia Prolusione notevolmente ampliata, e mi farò un dovere di mandargliene una copia.
Spero che la Sua salute sia soddisfacente.
Con l’usata reverenza e con grande affetto
Suo devm̃o
Alfredo Trombetti

_____________________________________________1 Schuchardt (1904).