Pisa, 12 febbraio 1912
Illustre e venerato Professore.
Ho ricevuto or ora intatta, immune di timbri, la cara effige e mi affretto a scriverLe la mia profonda gratitudine, la commozione vivissima. Ella sa che questo era uno de’ miei desideri; Ella certi ricorda che, anni orsono, poiché il destino pareva non mi volesse concedere d’incontrarmi con Lei, avevo osato manifestarglielo in una mia. D’ora in poi, mi parrà di esserLe meno lontano; miparrà che i suoi occhi, così dolci, così buoni, m’accompagnino benevolmente nella cotidiane ricerche. La ho messa vicina all’Ascoli, al Flechia, al D’Ovidio, al Salvioni. È contenta?
Le rinnova gli auguri di vita lunga, prosperosa, di salute, d’ogni bene e Le ripete la profonda ammirazione e devozione l’obblig.mo
C. Merlo

