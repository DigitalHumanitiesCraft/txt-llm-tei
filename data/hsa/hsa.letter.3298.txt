 Leipzig 8.1.71
 Carissimo amico!
Dovrei aver per male che non m’avete fatto sapere il vostro sposalizio (note 1), benché l’ultima volta che ci vedemmo (alla stazione di Weimar) il nostro discorso si rivolgesse intorno a quella santa idea del matrimonio, e dimostrassi io quanto mi stava a cuore il vedervi ammogliato. Ma vi perdono, anzi mi congratulo con voi e vorrei or’ora trovare anch’io un oggetto da raddolcirmi l’aspro sentiero della scienza. Pei preti il matrimonio è la morte, la vita pei letterati.
Non vi parlerò di politica. Le vostre simpatie staranno dall’altra parte – riconosco la coërenza della razza latina. Mo c’avete Roma e toma (note 2); ma il Tevere n’andò in collera (note 3).
Da Pasqua sto quì a 
Lipsia col  titolo di Privatdocent (note 4); le mie lezioni di questo semestre sono sul Decameron e sul latino volgare.
Salutate da parte mia gli amici che vidi a 

Pisa.
Amatemi e scrivetemi!

Tutto il vostro

Hugo Schuchardt

Mauritianum, III
_____________________________________________1 Il matrimonio di D’Ancona con 
Adele Nissim si celebrò il 27 agosto del 1871: con sposalizio, quindi, Schuchardt intende verosimilmente ‘fidanzamento’.2 L’espressione promettere Roma e toma vale ‘promettere cose irrealizzabili’ (cf. 

Grande Dizionario della Lingua Italiana, diretto da Salvatore Battaglia e Giorgio Bàrberi Squarotti, 21 voll., Torino, Utet, 1961-2002, vol. 17, p. 34
 s.v. Róma).3 Il riferimento è alla piena del Tevere del 26 dicembre 1870.4 Schuchardt rimase a Lipsia con il titolo di Privatdozent dal 1870 al 1872, quando fu chiamato a 
Halle (cf. n. 13 alla lettera 13-00078).