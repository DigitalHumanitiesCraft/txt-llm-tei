 Milano, 27 marzo 1877.
Amico pregiatissimo,
Le Sue care lettere mi hanno fatto molto piacere, e La prego che mi scusi se non ho súbito potuto rispondere a quella del 1°. Ma alla ragione della scarsità del tempo, s'aggiungeva l'altra, che poco o nulla io avrei saputo dire a Lei di nuovo intorno al quesito degli ottonarj. Il Nigra (note 1), all'incontro, potrebbe parlarne con più sicura cognizione; e avremo, io spero, da un giorno all'altro, qualche buona sua risposta.
Del Suo articolo intorno alla '
Diez-Stiftung' (note 2) io aveva avuto notizia dal barone Castiglia, che si diletta anche di cose linguistiche e deve averne scritto al deputato Cesare Correnti, patrocinando e allargando le idee di Lei. Ma non ho poi saputo come il Correnti abbia accolto le proposte del Castiglia (uomo d'ingegno, ma un po' balzano), e non sono riuscito a vedere l'articolo Suo. Le sarei perciò molto grato se me lo volesse mandare; e sin dove io possa, Ella non dubiti che farò quel che a Lei piaccia, parendo anche a me che il programma berlinese resulti angusto in qualche parte.  (note 3) Al Tobler (note 4), che mi ha sempre mostrato molta amicizia, io non poteva dir di no; e mi son limitato a fargli qualche osservazione assai pacata. L'impegno, che ho contratto con lui, non è però tale che m'impedisca di cooperare ad altri tentativi, i quali si potrebbero anche risolvere in una semplice modificazione del tentativo berlinese. Insomma, Ella mi ponga al fatto d'ogni cosa, e se ha desiderio che io intervenga presso il Tobler o in un altro modo qualsiasi, m'esponga liberamente il Suo pensiero; e io, torno a dirle, farò tutto quanto posso.
Il fascicolo, in cui si conterranno i testi editi dal Joppi, sarà pronto fra un pajo di mesi.  (note 5) Ma potrò anche mandarle i singoli fogli, mano mano che saranno tirati. 
Mi rincresce sentire che la salute Sua non sia ancora ben ferma, e gioverà ch'Ella continui a risparmiare, per alcun tempo, le Sue forze, che poi si torneranno a dispiegare con raddoppiata efficacia. Se nel periodo in cui Ella si limita a lavori d'importanza secondaria, vorrà pensare un poco anche all'Archivio di questo Suo amico cisalpino, egli Le ne sarà  riconoscente davvero. E venga presto a trovarci, che sarà una festa per tutti noi. Io ancora Le devo il prezzo dell'opuscolo di Förstemann (note 6) sui gradi di comparazione; ma non Glielo voglio mandare, e Le dirò, con quell'antico: 'vientelo a prendere!'
Mi scriva spesso, La prego, e mi voglia sempre un po' di bene.
 Affmo Suo

 G. I. Ascoli.

Che nuove ha di 
Mussafia? Io da un pezzo non ne so nulla,  (note 7) ma non ho coraggio di scrivergli, pa-rendomi che gli possa dispiacere il parlare troppo ripetutamente delle sue non liete condizioni.
_____________________________________________1 Costantino Nigra (1828 - 1907), Diplomat und Philologe.2  Hugo Schuchardt: Eine Diezstiftung, in: Beilage zur Allgemeinen Zeitung (18. 2. 1877), 737 (Brevier-/Archivnr. 90); sowie in:  Romanisches und Keltisches, Berlin, 1886, 292-300 (Brevier-/Archivnr. 185). - Schuchardt spricht sich für eine stärkere Einbindung der Romanen in die Diezstiftung und gegen 
Berlin als deren Sitz aus. - Zur Geschichte der Diezstiftung vgl.: Jürgen Storost: Die Diez-Stiftung. I. Zur Gründungsgeschichte, in: 
Beiträge zur Romanischen Philologie 28 (1989), 301-316.3  Gemeint ist der Berliner Aufruf zur Diez-Stiftung, erschienen in: 
ZRP 1 (1877), 161-163.4  Adolf Tobler (1835 - 1910), Linguist und Philologe, war in 
Berlin bezüglich der Diez-Stiftung die treibende Kraft.5  Vincenzo Joppi (1824 - 1900): Testi inediti friulani, dei secoli XIV al XIX, in: AGI 4 (1878), 185-342.6  Vgl. 022-00216, Anm. 1.7  Der letzte Brief von Mussafia an Ascoli stammte vom 19. Februar 1877, der nächste vom 23. April desselben Jahres.