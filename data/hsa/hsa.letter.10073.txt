Palermo, 1 Apr 1921 San Ugo (dunque mille augurî p. l’onomastico) (note 1)
Illustre Maestro e Amico,
La ringrazio di cuore dell’ invio della Sua memoria „Excursus zu Sprachursprung III“, (note 2) interessantissima per l’ indagine dello sviluppo morfologico e sintattico del linguaggio e particolarmente per la formazione del passivo. Non solo le lingue dei popoli incivili ma la lingua infantile, come Lei ha visto, ci mette sulla buona via. Le Sue dotte osservazioni saranno d‘ indirizzo e di sprone a una lunga serie di studi sul proposito. – Dopo tanti suoi lavori speciali, ora, come coronamento, Ella sale alle cime più alte della glottologia. Le stringo cordialmente la mano
Suo 
Giac. De Gregorio 

_____________________________________________1 Heiliger 

Hugo, Bischof von Grenoble.2 Schuchardt, „Sprachursprung III (Prädikat, Subjekt, Objekt.)“, Sitzungsberichte der Preussischen Akademie der Wissenschaften 1920, 448-462.