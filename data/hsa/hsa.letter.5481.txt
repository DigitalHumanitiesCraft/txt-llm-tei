Illustre e caro amico,
Innsbruck, 12 VII 1903.
Le scriverei una lunga lettera, ben volentieri, ma sono accasciato dal lavoro, disperato di non trovar libri per un mio articolo sulla lettera spaga antica (note 1), immiserisco quindi anche la mia corrisp.
za. Mi butto tra‘ libri per resistere allo schianto del cuore, e per cacciare le vere ombre maligne dallo spirito affranto. Il mio povero Credo è nella fine del Leonardo che le spedii. (note 2) Della vita di Innsbruck non le parlo. E‘ una desolazione veder così decaduti, gretti, ingiusti e persino vili coloro che vantano il puro sangue germanico. Della Germania grande, nobile, largo di cuore non hanno neppure l’esteriore apparenza. Si atteggiano a nuovi Bismarck costoro, in fondo sono pulviscolo, ma intanto colla cacciata generale degli italiani e colla simulazione delle germaniche virtù amareggiano, avvelenano la vita, nè io so fin quando potrò resistere.
Il povero Rodríguez Marin (Mulatos 1 Sevilla) fu seriamente ammalato un gran tempo. Ho sempre sue note per via indiretta. A 10 mie lettere non risponde e solo 15 gio
i or sono mi mandò un suo mastodontico volume (note 3) con una affettuosissima dedica. Non gli voglia male per carità e si consoli di tante umane aberrazioni di senno.
Do Suo
A. Farinelli

Io mi reco per alcuni giorni a Prebichl (note 4) e poi ancora al solito a Gmunden.
_____________________________________________1 Nicht identifiziert.2 Vgl. Lfd.Nr. 43-02917.3 


Luis Barahona de Soto
. Estudio biográfico, bibliográfico y crítico. Por Francisco Rodríguez Marín. Obra premiador con medalla de oro, en público certamen por la Real Academia Española é impresa á sus expensas, Madrid 1903, VIII, 866 S.4 
Heute meist 
Präbichl, Eisenerzer Alpen (Obersteiermark).