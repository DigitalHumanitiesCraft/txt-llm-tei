Caro e illustre maestro e amico.
Torino Università
 5 V 1922
Rientrato appena a Torino ricevo con la Sua cartolina il volume Suo, il Suo Vademecum, che trovo meraviglosamente fatto, che delle Sue innumerevoli pubblicazioni ed opere offre una scelta che è una vera quintessenza spirituale, una specie di vangelo linguistico per noi tutti. (note 1)
Ma non so comunicarle quanto dolore sia in me di non ritrovare nell’elenco  dei sottoscrittori il mio povero nome che ben poteva figurare avanti a quello del Bertoni, perché io esco da una scuola svizzera, ed ho infiniti vincoli con Zurigo.
Avrei voluto più rilievo nel ritratto che introduce la scelta, la qualità anche della sua fisionomia non transpare intera in quell’imagine che rimane pur cara a me che un tempo Le fui tanto vicino.
L’opera di un maestro, l’opera di un dilettante! Risento l’immenso distacco,  ma nel senso inverso, caro maestro mio, e maestro di tutti, e mi vedo tanto sotto alla scala spirituale per cui Ella è salito da provarne serio sgomento. Quella presunzione in quel presuntuoso titolo della mia scelta! (note 2) Quella modestia nell’anunzia della scelta 
sua!
Le pioveranno auguri da ogni parte. E‘ immenso, sbalorditorio il campo ch’Ella ha investigato. Riuscirò io mai a mettere insieme alcuni miei pensieri che tenderebber a congiungere  Lei coll’altro grande Suo precursore Wilhelm von Humboldt?
Ma che sono io mai? E che mi arrogo io mai di fare?
Scriverò allo Spitzer (note 3), ora voglio mandare a Lei il mio primo saluto e pregarla ancora di serbarmi un posticino nel più remoto angelo dell’anima Sua.
Addio Suo

Arturo Farinelli

_____________________________________________1 Hugo Schuchardt-Brevier: Ein Vademekum der allgemeinen Sprachwissenschaft  Gedruckt mit Unterstützung einer Anzahl schweizersicher Forscher und Lehrer. Als Festgabe zum 80. Geburtstag des Meisters zusammengestellt und eingeleitet von Leo Spitzer. Mit einem Porträt [Titelb.] Hugo Schuchardts, Halle a.S. 1922.2 
Farinelli, 


L’opera di un maestro, 15 lezioni inedite e bibliografia degli scritti a stampa
, Turin 1920.3 Vgl. Spitzer (Lfd.Nr. 379-11135), ed. 
Hurch, 2006, 312: „Farinelli plant eine Arbeit ,Da W. Humboldt a H. Schuchardt‘. Das Centro de estudios históricos hat ihm den in der letzten Nummer anläßlich meines Artikels (,Bribes‘) angekündigten Artikel wegen zu großer Länge zurückgeschickt. Sie kennen Farinelli. Er wütet: ,Questo a me. Questi miserabili li fulminerò!‘ Oh des Zornes romanische Grundgewalten!“ Vgl. jedoch Lfd.Nr. 
121-02995.