Napoli 30 gen. 81 
 Via S. Carlo alle Mortelle, 14
Egregio signore,
Questa volta Le scrivo in italiano perchè debbo dirle parrecchie cose, e non saprei cavarmela col terribile tedesco, e anche più perchè questa volta vuol parlare il cuore: e il cuore non ha lingua che sappia interpretarlo altro che la materna. Sappia, dunque, che il cuore mi suggerisce di ringraziarla in suo nome della lettera così cortese, così amichevole, così amabile che Ella ha voluto farmi. Quella lettera mi rivela un carattere così nobile e gentile, che io me gli sento grà devoto e legato da indossolubili vincoli. Grazie infinite,  di nuovo. Mi sento di esserle amico: Ella si degni di avermi per tale, e confidi che non si pentirà di avermelo concesso.
La quistione che me fa intorno al Leopardi m'era stata fatta da parecchi in Italia; ma nessuno mi aveva apposto un argomento ingegnoso, come quello che mi oppone Lei, e tutti si fondavano sulla testimonianza del Ranieri, destituita da ogni prova, e che, come tante altre testimonianze del medesimo, valgono poco.
Alla difficoltà, proposta da Lei se ne potrebbe aggiungere qualche altra: per via di esempio, quel giudizio sulla lingua tedesca, che il Leopardi proferisce nel suo „Preambolo” alla traduzione delle „Operette morali d'Isocrate” (Ediz. delle Opere, falta dal Ranieri, Vol. II). Ma  queste difficoltà, alle quali non credo sia ardua dare una spiegazione, parmi che non reggano alle prove più certe che abbiamo del contrario. Veda, p.e., quello che il Leopardi scrivea al Bunsen nel 1827, e da cui si ricava ch'egli non poteva leggere la Storia Romana del Niebuhr nell'originale (Appendice all'epist. e agli scritti giov. di G. Leopardi, Firenze 1878, p. 121-22). (note 1) In una altra lettera al medesimo dice proprio così: „Sulla fine dell'inverno passato, potei finalmente leggere 
nella traduzione inglese la Storia Romana del Nibuhr” (appendice citat p. 129). Lo stesso può dedursi da un'altra lettera al De Sinner (Ibid. p. 137).
Queste lettere io conoscevo da parecchi anni dietro, quando ancora erano inedite. Ma, anche senza queste prove di fatto, io avrei sempre creduto  che il Leopardi ignorasse il tedesco. Non ce n'è alcuna traccia o indizio positivo in tutte le sue opere edite o inedite. Non una sola parola tedesca nelle sue lettere ad amici tedeschi; dove nel suo epistolario trovasi sempre qualche frase delle lingue ch'ei sapeva. De Sinner non gli scrisse mai una riga in tedesco. Che studiasse il tedesco a Recanati, non c'è memoria e testimonianza alcuna che lo attesti; da quando cominciò a uscirne, non fece più studi nuovi di lingua, anzi abbandonò addiritura la stessa filologia. Quando e dove avrebbe imparato il tedesco?
Non so se questo persuada Lei: ad ogni modo, ho scritto per ubbidirla, e l'ubbidirla m'è riuscito gratissima. Mi adoperi sempre che io possa servirla a qualche cosa. E sopra tutto mi conservi la sua benevolenza. 
Su devoto

>B. Zumbini

Le mando una copia del Giornale Napolitano ultimo. Mi userebbe favore sommo, se potesse farlo annunciare in qualche rivista. Anche il Tobler mi ha scritto una lettera spontanea sul mio piccolo lavoro ultimo, londandolo troppo.
_____________________________________________1 
Bunsen hatte den Briefwechsel mit Leopardi ediert.