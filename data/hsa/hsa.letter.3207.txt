Leiden 16 Maart 1920
Hooggeachte Heer
, het is wel heel vriendelijk van U om mij te schrijven, terwijl U, geloof ik mijn briefkaart nog niet ontving. Op Uw hoogen leeftijd waardeer ik dit tenzeerste en Uhlenbeck zendt U zijn bijzonderen groet. Het gaat hem gelukkig wel iets beter. Tweemaal per dag is hij nu 2 uur op en loopt ook al eens in onzen kleinen tuin op en neer. Maar het slapen wisselt nog heel erg en nog elken avond neemt hij een slaapmiddel in. Met 1 april gaat hij voor eenige maanden naar Baarn, een heel mooi dorp in de buurt van Utrecht. Dáár zullen wij veel kleine wandelingetjes maken en zoo hoop ik, dat hij wêer zal leeren slapen en met een beteren natuurlijken nachtrust zullen ook zijn krachten toenemen. Aan werken, hoofdarbeid mag hij in velen maanden nog niet denken.  U zelf gaat het hoop ik goed. Maar op Uw leeftijf beleeft u veel, wat zeer schokkend is. Moge het U en Uw land goed gaan.
Met bijzonderen hoogachting en een hartelijke groet.

Uw dienstwillige
W.M. Uhlenbeck
Afzender: Frau Prof. Uhlenbeck. Leiden. Rijnsburgerweg 24. Holland.

