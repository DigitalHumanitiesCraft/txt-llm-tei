Firenze, 25 nov. 1911
Caro amico,
Ieri l’altro di sera avevo letto sotto gli occhi del Loria – segnalatore – la vostra Relazione (note 1) nella rivista romana del Cesarò, e ieri mattina ebbi l’estratto dagli Atti del Congresso di Etnografia. (note 2) Sono pagine codeste piene di pensiero elevato e profondo. Peccato tuttavia che non siate venuto a Roma a leggerle voi stesso! Al Congresso non vi avrei sentito, perché altre brighe mi tolsero di assistere a nessuna seduta; ma ci si sarebbe pur visti fuori di lì, a quel modo che ci si vedeva ogni giorno col Loria.- Quel che è stato è stato, e bisogna rassegnarsi. Voglio sperare non lontano il tempo in cui vi lasciate strappare agli agi della vostra casa e a visitare nuovamente l’Italia e gli amici italiani.
Aff.mo
Pio Rajna

_____________________________________________1 
Schuchardt. 1911. ‘Cose e parole’. In Rassegna Contemporanea anno IV,n. II, pp. 3-10. (Brevier/Archiv Nr. 607).2 Schuchardt. 1911. ’Cose e parole’. In Atti del primo congresso di etnografia italiana, Roma, 19-24 Ottobre 1911. Perugia: Unione Tipografica Cooperativa, pp. 57-63.