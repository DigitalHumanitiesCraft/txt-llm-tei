Illustre Signor Professore,
Non ho parole come poterLa ringraziare. Dovrebbe poterLe parlare questo cuore di sposa e di madre. Questi sette miei figliuoli fanno voti per la preziosissima salute della S.a V.a Non dico altro.
Le cento lire che mi ha mandate serviranno per il povero Giovannino, (note 1) che sta sempre male e giace nel letto dei suoi dolori, dimenticato da quelli per cui ha sofferto e lavorato tanto. Lo farò andare, un pochino, a Cetraro, (note 2) sperando che l’aria del paese natio e l’acqua gli ridessero la salute. Altro non possiamo fare. Mancando lui, che ne sarà di queste povere creature?!-
Accolga, Professore, il mio grato pensiero, i saluti di Giovannino e le affezioni de’ miei figliuoli. Creda alla
Rossano – 27-I° 1913
Illustre
Signor Professore Hugo Schuchardt 
Graz
 (note 3)Dev.ma e Obbl.ma
Luisa De Giacomo

_____________________________________________1 Nella lettera precedente (01-3750) Luisa De Giacomo aveva chiesto a Schuchardt un sostegno economico per le cure di cui aveva bisogno suo marito Giovanni De Giacomo.2 Questo proposito venne realizzato, come si desume dalla lettera di De Giacomo del 9 marzo dello stesso 1913 (lettera 53-3743).3 In realtà posto in calce alla pagina.