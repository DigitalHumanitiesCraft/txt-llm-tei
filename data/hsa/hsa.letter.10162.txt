(La ringrazio della cortese risposta)
Milano, 31 di Marzo 1899
Ill. Signore,
 Io intendo la zuerst ausschneiden nel senso che nello studio ad ogni voce basca ci si debba affacciare il quesito se essa appartenga o no al fondo indigeno. Naturalmente non credo che Ella voglia inibire la ricerca del fondo indigeno, se prima non si sia scoperta tutta la romanità vivente nel basco; e quanto alle forme, pur ammettendo la grande importanza dello studiare il basco per mezzo del basco, continuo a credere, fondandomi sulla storia di altre famiglie di lingue, che la comparazione esteriore debba procedere di pari passo colla interiore, e si debbano sorreggere a vicenda. Qui lo zuerst mi sembra a rigore importare al più la conoscenza pratica della lingua; gli altri postulati mi paiono soltanto teorici, cioè inafferrabili in discipline d’indole storica, e disgraziatamente non matematica, nelle quali il fluttuare delle opinioni è largo, ed è inevitabile l’incalzarsi degli errori d’ogni fatto. Ma di questi fa giustizia |a margine sinistro| il tempo; la qual cosa di certo non sopprime la responsabilità degli errori. 
Con tutta stima 

 di Lui dev.mo

 Cl. Giacomino

 Il porta lettere non guadagna nulla; la tassa è apposta in 7 bolli.
