Venerato Maestro,
accanto all’immagine dell’
Ascoli (note 1) ho posto, nel mio studietto, la Sua. (note 2) Grazie, Professore, grazie! E grazie infinite per parte della mia famiglia.
Mia moglie subito l’ha riconosciuta. Il Professore Schuchardt – ha detto appena è giunta la posta. Io, a dire il vero, la trovo molto mutata. Del resto, nelle mie facoltà intellettuali, da quando sono stato colto da emiparesi che mi fa trascinare a stenti metà della mia persona, sento che manchi qualcosa. Peccato che la cartolina su cui è la Sua cara immagine, sia giunta un po’ sciupata!
Ed ora, la mia Signora, sempre memore e grata, vuole che Le mandi la fotografia dei nostri due maschietti, Paride e Ugo. Ed eccoli. (note 3) Ugo, a ricordo perenne della venuta della S. V. a Cetraro, porta il nome del venerato Maestro. (note 4) Paride ricorderà sempre che fu sulle Sue ginocchia. Noi si faceva il pane, quel pane. Quanti anni! Quante pene, per me. Ora io sono canuto….
E vorrei chiederLe un altro favore: vorrei poter conservare una copia del libro Suo in cui vennero riportati i miei scritti sul coregiato. (note 5)
Perdoni! Accolga le affezioni de’ miei e gli auguri dell’animo con ossequio
Suo sempre
De Giacomo

_____________________________________________1 Graziadio Isaia Ascoli (1829-1907), glottologo italiano, cf. il carteggio tra Schuchardt e Ascoli in Lichem/Würdinger 2013.2 A causa della incerta datazione della presente lettera non è stato possibile stabilire con sicurezza quale ritratto Schuchardt inviò.3 Tale fotografia, come anche le altre fotografie menzionate nel carteggio, non è stata rinvenuta.4 
Nel 1901 Schuchardt visitò De Giacomo a Cetraro, cf. nota 7 alla lettera 6-36965 Il riferimento è a Schuchardt, Hugo. 1910. 'Sachwortgeschichtliches über den Dreschflegel'. In Zeitschrift für romanische Philologie 34: 257-294, ivi p. 287.