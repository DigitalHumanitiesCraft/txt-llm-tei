
Napoli, 17 Ott. [1901]

Carissimo Amico,
a Napoli le parti mobili del fuso si chiamano ,muscolone‘ e ,furticilli‘. Nella provincia poi, come potresti osservare in una breve e facile gita a S. Giorgio a Cremano, il fuso si mette in movimento facendolo girare abilmente tra il pollice  e l’indice della mano destra. Per quelli invece che la manovrano, facendo scivolare sulla coscia, è indifferente che il fuso si muova di sotto in sopra o viceversa. (note 1)
Al mio paese Cesinali, (note 2) e forse in tutta la provincia di Avellino, i ,furticilli‘ si chiamano ,capitinole‘ e si usano, quando il fuso è ancor vuoto, tanto nella parte superiore quanto nella inferiore del fuso, unicamente per tenerlo in equilibrio e agevorlarne il movimento. A mano a mano che il fuso si riempie si  porta via, per alleggiarlo, la ,capitinola‘ superiore, diventata affatto inutile, e quando il fuso sia colmo, anche l’inferiore, perchè il rigonfiamento ellipsoidale basta da solo ad agevolare il giro del fuso.
Il fuso poi si vota, capovolgendo sulla estremità superiore. Se altro occorre alla tua industria, fammelo conoscere.
Appena sia libero dalle mie occupazioni, procurerò di venirti a vedere.
Gradisci un’affetuosa stretta
 di mano dal tuo

Enrico Cocchia

_____________________________________________1 Am Rand von der Hand Schuchardts: „Bestätigt gefunden“.2 Cesinali, Gemeinde in der Provinz Avellino.