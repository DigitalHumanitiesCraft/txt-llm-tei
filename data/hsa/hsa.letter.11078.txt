Firenze (via Masaccio 54) 7/XII/1914
Illustre e venerato Professor,
ebbi giorni sono il suo estratto dalla Revue Basque e ne provai, più che gioia, vera commozione. M’ero messo in capo ch’Ella non mi volesse più bene come me ne voleva un giorno, nonostante le divergenze di metodo. Sappia che io Le seguito intera la devozione e ammirazione di un tempo e che uno de’ miei dolori più grandi fu il vedere che non fu possibile, non per colpa nostra ma d’altri, l’unirci tutti per renderle onoranze degne. Io spero pur sempre che la cosa sia possibile e mi ci adoprerò con tutte le forze, non appena la tempesta orrenda scatenatasi sull’Euroa sarà chetata. Ma Ella non voglia vedere nelle onoranze al Salvioni una mancanza di riguardo verso di Lei!
Ho letto con grande utile mio le dotte e acute osservazioni alle derivazioni dal basco o iberico di voci romanze quali resultano dal REtW. del M. L. e la noterella su tusuri in cui credo ch’Ella abbia interamente regione di leggere una cosa sola col demone gallico DUSIUS. Il ritardo di questa mia è dovuto in parte  al mio desiderio di poter completare il proverbio avuto dall’Ive; ma le mie ricerche sono rimaste per ora infruttuose.
Le mando due delle mie ultime monografie, grato se Ella vorrà scorrerle, e insieme gli auguri più fervidi e sinceri che far si possano e l’espressione del mio affetto reverente vivissimo. 
Il suo
Clemente Merlo

