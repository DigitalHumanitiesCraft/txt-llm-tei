Venerato Illustre Maestro,
Ella, nume cortese per me, continua a vegliare sulla mia famiglia, e io non so ringraziarLa. Le mie creature han ricevuto con gioia la strenna che con pensiero gentile ha voluto mandare. La mia e la loro gratitudine non ha fine.
In questo doloroso ozio forzato, nella solitudine agreste dove la nefro-litiasi grave mi ha costretto, per consiglio di amici ho riprese in mano le mie copiose raccolte di folklore e ne ho tratto alcune pagine che il Dr. Corso (note 1) ha voluto mandare al Dr. Krauss (note 2)di Vienna che, forse, mi darà un compenso.
Così, lontano dal mio ufficio, passo qualche ora meno dolorosa. E ripenso a Lei con animo sempre memore e grato.
Con stima profonda Le presento le affezioni della mia famiglia e i miei ossequi.
Cetraro (Cosenza), 17 genn. 1914
All’Illustre Signor Prof. Hugo Schuchardt
Accademico de’ Lincei Graz
Accademico de’ Lincei Graz
Suo per sempre
Giovanni De Giacomo

_____________________________________________1 Raffaele Corso, cf. nota 2 alla lettera 
41-3734.2 Friedrich Salomo Krauss (1859-1938), folklorista, etnografo e sessuologo austriaco originario della Slavonia era editore di una rivista, no? (cf. Mikoletzky 1979).