 Halle 26.4.75 
 Carissimo amico! 
La festa dell’Ariosto (note 1) non è stata celebrata l’anno passato per quel ch’io so; anzi mi pare avere inteso che per qualche cagione voi altri l’avreste differito in questo anno. Ma quale è questa cagione? M’interessa perché forse scriverei una bagattella sull’Ariosto (note 2) che fra tante glorie letterarie del vostro paese m’è la più simpatica e sul quale torno in questo semestre di discorrere nell’università. E nell’istesso tempo saprestemi indicare dei sussidj letterarj (pe’ i miei studj Ariosteschi) recentemente usciti forse in Italia? Non ne conosco che l’edizione delle commedie e delle  satire per cura del 
Tortoli (note 3) e quella delle lettere per cura del 

Cappelli (note 4)? Che vi sia quel Manuale del Bolza 1866 (Venezia) (note 5) non saprei indovinare.
Se degna di risposta vi sembri questa lettera, favoritemi per carità una risposta pronta!
Credetemi

vostro amico devoto e sincero

H. Schuchardt

Non ho visto le opere minori p.e. del 

Polidori (note 6); ma proccurerò di averle.
_____________________________________________1 Il riferimento è al quattrocentenario della nascita di Ludovico Ariosto (1474-1533), che si sarebbe dovuto celebrare nel 1874.2 La “bagattella” sarebbe stata pubblicata nel 1875 con il titolo Lodovico Ariosto nei «Beilage zur Allgemeinen Zeitung (Augsburg, München)», pp. 74-83 (HSA 056).3 Commedie e satire di Lodovico Ariosto annotate da Giovanni Tortoli, Firenze, Barbèra, Bianchi e Comp., 1856.
4 Lettere di Lodovico Ariosto tratte dagli autografi dell’Archivio Palatino di Modena, per cura di Antonio Cappelli, Modena, Cappelli, 1862.
5 


Giovanni Battista Bolza, Manuale ariostesco, Venezia, H. F. & M. Munster, 1866.
6 Opere minori in verso e in prosa di Lodovico Ariosto, ordinate e annotate per cura di Filippo Luigi Polidori, 2 voll., Firenze, Le Monnier, 1857.
