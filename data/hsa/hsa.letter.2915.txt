S. Nicolò l’Arena 28 Aprile 1901
Illustre Signore
Oggi mi è pervenuta la pregiata sua lettera del 24 C.te e come Ella potrà osservare dalla busta è andata il 25 a S Nicolò di Trapani, il 26 è stata in ferrovia, il 28 in Trabia, ed oggi stesso da Trabia mi è pervenuta in S Nicolò l’Arena. 
Ieri fui a 
Palermo, e forse la S. V. è venuta a trovarmi cercarmi, (note 1) ma ove avesse avuto la degnazione di lasciare una carta di visita, sarei venuto ad ossequiarla. (note 2)
Spero mercoledì prossimo poter venire in Palermo ed allora alle ore 10: sarò all Hôtel Trinacria; se poi  per una ragione indipendente dalla mia volontà non potrò venire, sabato cercherò in modo assoluto di non mancare Al piacere di vederla
Gradisca gli attestati della mia piu perfetta osservanza

Al Sig.
P. Hugo Schuchardt
Palermo

Devotis.

P.Spadaro

_____________________________________________1 Non è possibile stabilire chi abbia evidenziato la costruzione sintattica con doppio infinito.2 Hugo Schuchardt ebbe un soggiorno in 
Sicilia nella primavera del 1901 (cf. Wolf 1993: 632).