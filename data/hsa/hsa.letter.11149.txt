Roma 9 Maggio 1901
 24, Botteghe oscure 
Egregio Signor Professore
Come potrà vedere dal Rendiconto della nostra Classe dell’Accademia dei Lincei, il quale uscirà in questi giorni, io non mancai di segnalare alla nostra Classe l’importanza della pubblicazione Sua e del Linschmann relativa ai libri baschi. (note 1) Io, personalmente, ho molto ammirato il libro, dolente che, per la mia ignoranza del basco, non potea fare altro.
S’interessa Ella ai testi copti? In caso affermativo, mi farei un vero piacere di offrirle l’edizione dei Testamenti di Abramo, Isaac e Giacobbe. (note 2)
Mi creda
 Suo dev.mo 
Ignazio Guidi

_____________________________________________1 Schuchardt, Hugo (1901). Zum Stande unserer Kenntnis über die Basken. In: Globus. Illustrierte Zeitschrift für Länder- und Völkerkunde H. 79, S. 208.; Linschmann, Theodor/Schuchardt, Hugo (1900). I. Leiçarragas Baskische Bücher von 1571 (Neues Testament, Kalender und Abc). Straßburg: Trübner.2 Il testo copto del Testamento di Abramo. Il Testamento di Isacco e il Testamento di Giacobbe, note del socio Ignazio Guidi, Roma: Tip. della R. Accademia dei Lincei, 1900.