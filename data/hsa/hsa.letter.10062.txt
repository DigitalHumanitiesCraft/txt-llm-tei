 Palermo, 24 Nov 1904 
 Chiarissimo Signor Collega ed Amico, 
Mi ha fatto molto piacere la Sua del 20 corr. perchè mostra che Lei non si è dimenticato del suo amico di Palermo, e perchè attesta la Sua buona salute, nonostante la nevrastenia. – Come ha fatto a recarsi al Cairo Lei che si spaventava tanto, quando venne qui, del mare? – Evviva che Lei trova agio di coltivare di quando in quando anche gli studi orientali! Se tutti i glottologi facessero così! ... Avremmo  meno pedanti, e la scienza progredirebbe di più. Io credo oramai al socialismo delle lingue. Nelle lingue più povere e meno dotate di letteratura trovo spiegazioni di fatti impugnabili delle lingue dotte! Al prossimo Congresso Internaz. degli Orientalisti, che avrà luogo ad Algeri (note 1) (e ove andrò come Rappresentante del Governo Italiano, in barba a certi professori ordinari, che mi odiano perchè mi invidiano) presenterò uno studio sulla lingua Chingunwae, (note 2) che spero interesserà  i cultori delle lingue classiche e dei romanisti. – Ha visto il mio articolo sul codice siciliano nella 
Romania? (note 3) Il prof Gröber mi ha promesso lo pubblicherà per intero. – Ora rispondo alle sue domande sull‘ arcolaio (sic. animala). (note 4) Le due forme [zwei Skizzen] sono communi in Sicilia. 
Però il primo non pieghevole è più comune, ed è usato dalla bassa gente e dai contadini (che quasi tutti lo sanno costruire). Invece quello  pieghevole è proprio delle classe più agiate e dai cittadini (Infatti esige l‘ opera di un ebenista o altro operaio). –
Le invio un esemplare della mia Relazione sul congresso di Amburgo. (note 5) Procuri di stare di buon umore, per quanto può, e pensi che anche qui in Sicilia ha ammiratori, tra cui il Suo
Giac. de Gregorio

P. S. Se la plebaglia degli studenti tedeschi e italiani sapesse quanto i dotti di ogni paese si amano e sono concordi! (note 6) – Cost. Nigra (note 7) mi ha scritto che presto sarà qui a trovarmi. Anch‘ egli conosce Pitrè. (note 8) – Di nuovo Suo dev.
S. D. G.
_____________________________________________1 Vgl. Actes du XIVe Congrès International des Orientalistes, Alger 1905, Paris: Ernest Leroux, 1907. In Teil II findet sich von De Gregorio, „Détails historiques sur la pierre de Palerme“2 Meist „Tshinyungwe“; vgl. Lionel Decle, „Funeral Rites and Ceremonies Amongst the ,Tshinyai‘ (Or ,Tshinyungwe‘)“, The Journal of the Anthropological Institute of Great-Britain and Ireland 23, 1884, 420-421 (zu diesem Volksstamm wird angemerkt: „These are the generic names of the tribes of the Zambezi near Tete: they extend to the N. as far as the Musanangwe River“ [heute Musambik]).3 De Gregorio, „Notizia di un trattato di Mascalcia in dialetto siciliano del secolo XIV con cui si dimonstra pure che Giordano Ruffo è il fonte di Lorenzo Rusio“, Romania 33, 1904, 368-386.4 Garnwinde, Haspel; vgl. Hugo Schuchardt an Adolf Mussafia, Graz: Leuschner &amp; Lubensky, 1905, 6f. Dort findet man auch Abb. von Haspeln, wie sie De Gregorio zeichnet. Er selber wird S. 30 nur in anderem Zusammenhang erwähnt (mit dem in der vorangehenden Fußnote zit. Aufsatz in Romania XXXIII, 368 ff.).5 De Gregorio, „Relazione sul XIII Congresso degli Orientalisti (Amburgo 1902)“, Atti della Reale Accademia di Scienze, Lettere e Belle Arti di Palermo, Terza Serie (Anni 1902-03), vol. VII, Palermo: Barbavecchia, 1904, 3-28.6 
Anspielung auf die sog. 

Fatti di Innsbruck
 im Jahr 1904, die nationalistisch motivierten Auseinandersetzungen zwischen deutschnationalen und italienischen Studenten an der Universität Innsbruck anlässlich der Eröffnung der italienischen Rechtsfakultät.7 Costantino Nigra (1828-1907), ital. Politiker und Botschafter; vgl. HSA 07886-07891.8 Giuseppe Pitrè / Pitré (1841-1916), ital. Politiker; vgl. HSA 08864-08871.