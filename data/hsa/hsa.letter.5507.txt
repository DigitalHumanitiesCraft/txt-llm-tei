Caro e illustre amico,
Gmunden, 2 Novembre 1906
Sono tornato da Monaco e sto preparando le valigie per Vienna. Cosifatta è la vita mia ormai, vero peregrinaggio perpetuo, senza sosta e senza pace. Ad Innsbruck ci ho la biblioteca mia ed i manoscritti, le note per i lavori futuri. Vi frugo per tre o quattro giorni con fretta febbrile e con gran stringimento di cuore, poi, maledicendo il destino perverso, l’ignominia a cui sono in preda per politica necessità come si suol dire, per scusar tutto, vado a provvedermi altrove. Ad Innsbruck avrei potuto dare facile  risposta a quanto, nell’ultima, carissima sua mi chiede sui magri lavori spremuti da cervelli spagnuoli sull’iberico in questi ultimi anni. Qui le riviste mancano, ho pochi libri, l’indispensabile per compire lo scheletro dell’opera mia su Calderon ed il calderonismo (Calderon e la musica tedesca ecc).  (note 1) Ho dimentico in apparenza l’Humboldt, ma vagheggio ancor l’idea, poichè quel libro nacque morto e si seppellì prestissimo senza che nessuno (tranne Lei) lo degnasse ancor tristamente considerare, di repubblicarlo in forma alquanto mutata.  (note 2) Allora, per alcuni mesi astraendo affatto da altri studi, colla mente mia ristretta, mi immergerò nel mar poco ampio delle indagini iberiche, e rifarò di pianta un capitolo abbozzato apena.  Ora colla preparazione di cui dispongo, riboccandolo, farei cosa compassionevolissima. La Miscellanea in onore a Menéndez y Pelayo  (note 3) riposa tra i miei libri ad Innsbruck. Se veramente l’interessa (è in complesso così meschina!) io mando le chiavi all’amico Gartner  (note 4) (ch’è un angelo di bontà e si strugge per la mia malvagia sorte senza poter far nulla) e non sarà difficile il trovarla. Quanto all’articulo del Philipon  (note 5) lasci a me l’incarico di acquistarlo a Parigi, ma mi conceda respiro. Fino al 20 Novembre circa sarò agitatissimo e tribolatissimo per la riparazione ch’io vorrei ottenere a Vienna e che non mi verrà data solo per timore di offendere comecchessia la suscettibilità degli Innsbruckesi. Non toccano la pelle a quei disgraziati, in compenso  schiaffeggiano me allegramente e tranquillamente.
A Monaco capitai per caso in una riunione di filologi  (note 6), dove fui acclamato oltre ogni mio merito e bastò che io toccassi dei torti fattimi nella città ch’io aveva beneficato per 15 anni perchè a tutti venisse in cuore grande indignazione per quei prodigi di iniquità mascherata di patriottismo tedesco. Ho stesa una protesta, che dò alle stampe solo nel caso estremo ed avrò dopo tutto il conforto della partecipazione degli amici sparsi qua e là pel mondo.  (note 7)
Che va Ella sognando d’avermi asciuttamente accolto a Graz quand‘ io ci venni l’inverno scorso? Ell‘era affabilissimo, ben scorgevo io segni di stanchezza sul suo viso, la giornata stava per chiudersi, ma lo spirito aleggiava vivace e duttile come d’abitudine. Rammento che all’uscire sentivo spingermi certa forza ancor da Lei e soffocavo in cuore: Ci rivedremo ancora?
 Poi feci due altre visite senza profitto, ma il pensiero correva ancora da Lei. Se torno a soffrire di nevralgia (or sto bene davvero per un miracolo) e torno a recarmi al mare, devierò a Graz con trasporto vero e la riabbraccerò. Or lasci che il destino si compia, e la tragicommedia di Vienna abbia fine. E‘ probabile che io mi metta poi a riposo per sempre a Padova, in quella pianura che mia moglie cordialmente abborisce, rapita com‘è dietro i suoi monti.
Non dubito dopo il discorso (fugace ahimè) fatto che il Si (note 8) lascerà la nota personale, per attenersi ai suoi fatti. Quello strascico di polemica è per me doloroso assai. Ma ho avuto anch’io le più tristi peripezie nel campo  mio limitato, e potrei consolare col racconto delle amarezze mie proprie. Ma a che prò?
Or permetta ch’io torni alle valigie. Parto il 5. Scriva (dal 6 al 15) in caso d’urgenza all’indirizzo del lettore Dr E. Maddalena  (note 9) (Lichtenfelsgasse 1 - I) che vedo ogni giorno.
Addio affettuosissimamente

la saluta

il suo devotis.

A. Farinelli

_____________________________________________1 Farinelli, „

Apuntes sobre Calderón y la música en Alemania
“, Cultura Española 1, 1907, 505-544. Die Arbeit ist Menéndez Pelayo gewidmet.2 Farinelli, „Guillaume de Humboldt et l'Espagne: avec un appendice sur Goethe et l'Espagne“, Revue hispanique 5, N°13-14, 1898,1-250. Neuausg. erfolgten Turin 1924 und Paris 1936.3 Vermutlich 


Homenaje á Menéndez y Pelayo en el año vigésimo de su profesorado
, estudios de erudición española con un prólogo de Juan Valera, 2 Bde., Madrid 1898.4 Theodor Gartner, vgl. Lfd.Nr. 
27-02901.5 Edouard Philipon, „

La Déclinaison dans l’onomastique de l’Ibérie
“, Mélanges H. d'Arbois de Jubainville, recueil de mémoires concernant la littérature et l'histoire celtiques, Paris 1906.6 Nicht mit Sicherheit identifiziert; möglich wäre Zweiter Deutscher Kongress für Jugendbildung und Jugendkunde zu München am 3., 4. und 5. Oktober 1912.7 Eine fünf Seiten umfassende Kopie liegt im UA Innsbruck. Sie ist handschriftlich von Farinelli datiert auf den 19.10.1906, trägt aber als weiteren Vermerk „Gmunden, den 10. Juli 1907 Prof. Dr Arturo Farinelli, o.o. Profor der deutschen Literatur an der Universität Turin“. Der Verf. verwahrt sich darin gegen das Dekret vom 19. Oktober 1906, durch das ihm gegen seinen Willen ein „Urlaub bis auf Weiteres“ aufokroyiert werde, da er „ein völlig schuldloser, rein seiner Pflicht und der Wissenschaft lebender Professor und Forscher sei, „der das Feld der Studien mit dem Felde der politischen Agitation niemals vertauschte“.8 Salvioni, vgl. Lfd.Nr. 
68-02942.9 
Edgardo Maddalena (1867-1929), aus Zara stammender Schüler 
Mussafias in Wien, bei dem er 1889 promovierte; Kenner des klassischen französischen und italienischen Theaters; Anhänger des 
Irredentismo.