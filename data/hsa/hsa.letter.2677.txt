Roma, 26 ott. 1911
Illustre Venerato Maestro,
giunto qui a Roma dove speravo di trovarLa, permetta che Le mandi un saluto. Qui, dove i giornali dicevano si trovasse per il congresso di Etnografia, (note 1) da Cetraro Le mandai un il [sic] mio saluto per telegrafo. (note 2) Ora il Loria, (note 3) gentilissimo con me, mi dice che Lei non è potuto venire, e tanto mi dispiacio. Sono qui con mia moglie per ragioni di salute. Sono stato molto male. S’abbia, Professore, i miei ossequi.
Suo sempre
Giovanni De Giacomo.

_____________________________________________1 Il primo Congresso di Etnografia Italiana ebbe luogo al termine della Mostra di Etnografia Italiana dal 19 al 24 ottobre 1911. Schuchardt contribuì a questo tramite la sua relazione Cose e parole (Schuchardt 1911) che però non lesse personalmente (cf. la cartolina di Pio Rajna a Hugo Schuchardt del 25 novembre 1911 in Melchior 2012).2 Tale telegramma non è conservato nel lascito, probabilmente perché Schuchardt, avendo rinunciato al viaggio a Roma, non lo ricevette mai.3 Lamberto Loria (1855-1913), cf. nota 4 alla lettera 38-3729.