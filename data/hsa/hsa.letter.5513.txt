Caro e illustre amico,
Innsbruck, 22.IV.1907
Torno ora da Roma, dove fui una diecina di giorni, un po‘ con mia moglie per le rovine, un po‘ cogli amici per gli antri della vita novella. Sperava vedervi il nostro Ive (note 1), ma in que‘ dì nessuno sapeva di lui, tutti lo supponevano partito. Col nuovo ministro (note 2) che volle assistere ad una mia conferenza al collegio Romano misi in assesto le cose mie a Torino.
Attendo il decreto per rinunciare  definitivamente ad Innsbruck ed appagare gli eroi che vedranno ormai sparuta ogni traccia „von dem welschen Ueberfall“. Credo che anche qui si erigeranno archi di trionfo. E si griderà alla vittoria completa incontrastata. Nè io intendo mettere senno in gente forsennata, moderazione ne‘ malevoli e brutali. Ma in sacrosanta verità quella che Lei espresse un giorno, esser ormai decretata in Austria l’estrema sepoltura alla civiltà italiana.
Mi contristano un po‘ le nuove lezioni di germanistica. Perderò  – senza profitto – per me e gli scolari miei, un tempo infinito. Ma mi acconcerò alle esigenze novelle.
Mandi pur qui i pochi libri, e aggiunga il lavoro suo sull’iberico che sarà magistrale, e ch’io studierò con attenzione profonda un po‘ tardi, quando attenderò alla 2a edize e in parte al insanimento del mio Humboldt. Per il 4 o 5 di maggio mi recherò a Monaco (fermo in posta) e preparerò una prolusione mia sul Concetto delle razze nella Storia letter. (note 3) L’interessa un mio lavoro spagnuolo in Calderón y la música en Alemania? (note 4) E‘ uscito or ora.  Avrò scarsi estratti. Ma forse potrebbe rammentarle i suoi studi passati.
Vidi allor Monaci, De Bartolomeis ecc. anche il Nigra (note 5) lassu in capo a Trinità de‘ Monti, alle falde del Pincio, nella sua villa. Ma lo trovai affranto, coi segni della morte in viso. Anche di Lei s’è parlato.
Addio. Si serva di me a piacere come di elefante o di qualsiasi animale domestico o selvaggio nelle conversazioni sue colla nostra commune amica. (note 6) Io sono lietissimo di saperla colà bene in salute, fiorente ancora in tutto, non nello spirito soltanto. E il Nyrop (note 7) venne da Lei?
L’abbraccia il Suo devmo
A Farinelli

_____________________________________________1 Vgl. Lfd.Nr. 66-02940.2 

Luigi Rava, vgl. Lfd.Nr. 66-02940.3 Farinelli, L‘ ,umanità‘ di Herder e il concetto della ,razza‘ nella storia evolutiva dello spirito. (Prolusione tenuta all’Università di Torino il 13 dicembre 1907), Catania 1908 (der 
Münchner Vortrag wurde demnach als Antrittsvorlesung in Turin gehalten). Vgl. dazu Enrica Yvonne Dilg, „

Herders Humanitätsideal und der Begriff der Rasse. Zu Arturo Farinellis Begegnung mit Julius Petersen
“, 
Mitteilungen. Marbacher Arbeitskreis für Geschichte der Germanistik 17/18, 2000, 17/18, 79-82.4 Vgl. Lfd.Nr. 70-02944.5 
Ernesto Monaci (1844-1918), ital. Philologe; Vincenzo De Bartholomeis (1867-1953), ital. Romanist und Mediävist; Costantino Nigra(1828-1907), ital. Diplomat und Staatsmann.6 Nicht identifiziert. Sollte Carolina Michaëlis de Vasconcellos gemeint sein?7 Kristoffer Nyrop (1858-1931), dänischer Romanist, stand in engem Briefkontakt mit Schuchardt.