Cetraro (Cosenza), 30-XII-1913
A Lei, Illustre e Venerato Maestro,
in questi giorni tristissimi per me, tormentato dal male, e lieti per tanti e tanti altri cui il lavoro reca il[sic] la serena pace dello spirito, a Lei, Che pur conosce il dolore umano e i dolori sa lenire, non pur l’augurio io mando, ma tutta l’anima mia che vive del passato  e trova conforto nel memore pensiero di coloro che cercarono di rendergli meno amaro il calice che ebbe per lui il destino. Salute, salute, soprattutto, e lieto e contento continui a profondere nel mondo la luce dei Suoi profondi e geniali lavori.
La mia famiglia ricorda sempre il Professore Schuchardt che tanto bene le fece. Io Le porgo saluti e affezioni vivissime.
Suo sempre
Giovanni De Giacomo

