Amico pregiatissimo.- 
La ringrazio cordialissimamente per la Sua buona cartolina. Anche in questo incontro, la nostra differenza è tutt'altro che grave. Anzi si trattava di un'occasione, in cui io stesso era sôrto a difendermi; ma solamente dicevo, che io non m'era inoltrato più che tanto, lasciando ad altri, se lor piaceva, il fare di più, come in altre occasioni già avevo fatto.  (note 1) E, del resto, il mio discorso sempre si restrinse intorno alla difesa che uno debba o non debba fare di sè stesso (dove anche va considerata la molta preoccupazione dell'animo e perciò la molta perdita di tempo che ce ne può venire), e non si è mai riferito a quella delle priorità ecc., considerate nell'ordine generale.- 
Con la più viva stima ed affezione,
 il Suo 

A.

Circa gl' influssi germanici, ora gl' 'Indici' (612 a)  (note 2) mostran facilmente ogni cosa.
Mil., 21. 4. 84.
_____________________________________________1  Vgl. dazu 059-00249.2 AGI 7 (1880-83), 612 ( Indici: Varia).