Mio Chiariss: e Stimatiss: Professore,
E ancora una volta, da questo angoluccio di Calabria, volgo il mio saluto a Lei. – Per il prossimo Natale e per il Capo d’anno, io e la mia famiglia volgiamo a Lei, buonissimo, i nostri più sentiti e sinceri auguri di salute, di felicità, di bene. – Il vento delle umane tempeste non sfiori il capo della S.a V.a e non lo tocchi. Le mie creature fanno voti per Lei.
Hugo, il piccolo, il nostro Hugo (note 1) cresce bello ed intelligente. Già comincia a pronunziare qualche parola e muove i primi passi nel carricello. Un mio scolaro ha tirata una fotografia al  mio bambino: Le mando la prova, non molto riuscita; Le manderò, su cartoncino, la fotografia. (note 2)
- Per me, nessuna speranza. – Un mio discepolo ebbe un posto nelle R. R. Scuole tecniche; io…. Aspetto il dies justitiae-
Non lavoro, né scrivo più. Ora sono occupato ad assistere la seconda delle mie figliuole, ammalata di polmonite.
Stia sano e forte, mio ch.mo Professore, e accolga i saluti e le affezioni dei miei. Mi creda per sempre, sempre 
Cetraro(Cosenza), 20.VII-1902
Suo tutto Giov.
De Giacomo

PS: Morì il giorno sette corrente, in Monteleone Cal. (note 3), il mio amico P. Luigi Bruzzano, (note 4) Direttore della “Calabria” - Ho perduto un padre.
_____________________________________________1 Si tratta del figlioccio di Schuchardt.2 Nei materiali del lascito non è stato possibile trovare né la prova né la fotografia in questione.3 L'odierna Vibo Valentia.4 Luigi Bruzzano (1838-1902), fondatore e a lungo direttore della rivista La Calabria – Rivista di Letteratura Popolare sulla quale De Giacomo pubblicò qualche lavoro (cf. Andreoli 2008, per il Bruzzano e La Calabria anche Curtosi/Candido 2009).