Milano, 19 di Marzo
Chiarmo sig. profre
 Mi affretto a rispondere alla sua gentilissima con quelle notizie, che Ella desidera, e che io vorrei fossero buone affatto, sebbene siano già più confortanti che per il passato. Il prof. Ascoli, tormentato da una bronchite lenta, accompagnata da febbre assai ostinata, (non so se ci fossero altre complicazioni) pur troppo stette un pezzo a letto; e solo ora comincia ad alzarsi, e vuole anche star a tavolino, sebbene con pregiudizio forse della sua salute. Stamane io mi recai a casa sua a prendere notizie; e, senza vederlo, poiché non riceve ancora, mi permisi di accennare anche alla cartolina, che ricevetti da Lei. Speriamo, che il miglioramento sia definitivo e non ci siano altre ricadute. Già rividi la bozza dell’articoletto sull’Ibero; ma non so quando ne avrò copie stampate. (note 1) Dal Van Eys ricevetti una bella Edizione di proverbi bascospagnoli. (note 2)
Mi conservi la sua benevolenza e mi creda suo divmo
Cl. Giacomino

_____________________________________________1 Unklar ob Giacomino 1898 gemeint ist.2 Van Eys (1896), Schuchardt hatte diesen Neudruck des Darmstädter Originals der 
Refranes y sentencias im gleichen Jahr im Literarischen Zentralblatt für Deutschland besprochen, siehe Schuchardt (1896), Brevier/Archiv 310.