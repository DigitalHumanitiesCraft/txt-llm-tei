Carissmo illustre amico,
Gmunden, 16 XI 1906
Commedia finita est. Potessi esclamarlo! Ma l’ultimo atto ancora sta svolgendosi. Sfinito, tornai ieri da Vienna, dove trovai gentilissimo – onestissimo il Ministro Marchet (note 1), ma sempre più fiocchi, infidi e poco sinceri i veri reggenti ministeriali, piccolissimi uomini (Kelle (note 2) e comp.) che gli stanno attorno. Presentai la mia protesta – tale come Ella può leggerla in una copia che qui Le aggiungo per distrarla (note 3); e fui vivamente pregato di non dare ad essa divulgazione per le stampe. Il marciume  vorrebbero tenerselo occulto in casa loro. Io avrei poi, nel caso che veramente andassi a Padova, e liberassi tanta brava gente da tanti impicci, acconciandomi a non metter più piede nel paese che beneficai per 11 anni e più, una specie di riparazione consistente nel titolo di ordinario, sufficiente, 
sembra, a coprire le ingiurie fatte.
Da Padova m’accennaiono che il Rettore nel discorso solenne d’inaugurazione dei corsi di quest’ anno notificò la mia venuta dicendo 
essersi formalmente impegnato il Ministero in Italia a riconoscere  nell‘ Aprile prossimo la proposta fatta. E da Innsbruck in compenso mi scrive quell’anima buona e angelica di Gartner (inter nos) che nella terra sua nuove macchinazioni contro di me si preparano. Vorrebbero procedere senz‘altro, senza neppure interpellarmi e già dichiarandomi fuor‘ di casa ed espulso, alla nomina di un altro straordinio (dei loro, e certo un tedesco) per italiano. E sui due piedi. „Si crede, osserva il G. che il ministero, per annullare l’affare Haffner (note 4), sia disposto a fare un piacere all‘ Università“!! Abbia anch‘ Ella pietà di questa povera merce italiana venduta per così vil prezzo!
 Ora aspetto. E che altro mi rimane da fare?
Attendo ora alla stampa die due volumi su „Dante e la Francia“ e alla compilaz. delle note sul „Calderón“, fuori d’ogni centro, in questo tugurio. (note 5)
A Parigi ho ottimi amici. Ora Ella mi scrive (in una cartolina respeditami ora appunto dal Maddalena (note 6)) di possedere già il lavoro del Philipon. (note 7) Mi mandi una nota dei 
libri e delle informazioni che desidera ed io provvederò sollicitamente a tutto. Non mi risparmi. Mi distraggo anch‘ io. Vidi il Meyer-Lübke che fu con me estremamente gentile, destinato come io sono ad andarmene.
Addio. L’abbraccia il suo Dmo

A. Farinelli

Di salute sto discretamente. E lei? Mi saluti il Cornu e l’Ive. (note 8)
Con suo comodo potrà poi rimandarmi la protesta.
_____________________________________________1 
Gustav Marchet (1846-1916), österr. Jurist, 1906-08 Minister für Kultus und Unterricht.2 Vgl. Lfd.Nr. 
58-02932.3 Liegt nicht bei; vgl. aber 70-02944.4 

August Haffner (1869-1941), deutsch-österr. Semitist, wurde 1906 gegen den Protest des deutschnationalen Hochschulausschusses an die Philos. Fakultät 
Innsbruck berufen und musste, um einen offenen Konflikt zu vermeiden, seine Vorlesungen an der Theol. Fakultät halten. Vgl. Gerhard Oberkofler / Peter Goller, 


Geschichte der Universität Innsbruck (1669-1945)
, Frankfurt a.M. 21996, 223-225.5 Vgl. Lfd.Nr. 56-02930.6 Vgl. Lfd.Nr. 49-02923.7 Vgl. Lfd.Nr. 
70-02944.8 Grazer romanistische Kollegen Schuchardts.