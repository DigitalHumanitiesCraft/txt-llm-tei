Rovigno, 6. ottobre 1903
Illustrissimo Signor Cons Aulico,
Il buon Cornu Le avrà forse detto quanto dispiacente, anzi contristato io sia partito da Graz, per non averLa potuto vedere la mattina di sabato. A casa Sua passai ben tre volte infine mi fermai colla vettura davanti l'"Elefante"; (note 1) discesi per vedere se Ella ancora vi fosse indarno. Ora non mi resta altro che riparare per iscritto a quello che avrei voluto far a voce; ringraziarLa cioè dal più profondo del cuore della benevolenza e pazienza, ch'Ella ha avuto sempre per e con me. Qui, sebbene fra i miei, mi pare d'esser pur dimezzato: mi manca la 'pars dimidia et melior animae meae! Quanto al 
faloti (note 2) a Trieste lo ebbi a dire a parecchi, - fra gli altri al Marchesetti (note 3) ed al Valle, ma nessuno lo prese per un'offesa. Per il 'cercare', consultai oggi stesso mia sorella maggiore e mia mamma; entrambe mi dissero: usarsi promiscuamente katà e sirkà. Cercherò di venir meglio in chiaro della cosa. Ella non ha che a comandarmi, che mi reputerò lietissimo di poterla servire secondo le mie deboli forze. Qui abbiamo lo Xaloc (note 4) majorchino che opprime ed abbatte il corpo e lo spirito. Sotto le finestre della mia camera c'è un brusìo di diverse lingue, e orribili favelle  causa la vendemmia che assorda. Altro che la quiete sepolcrale di Graz! 
Mi saluti tanto l'ottimo Cornu, si ricordi anche in apprezzo di chi non La dimenticherà mai, del Suo obbligatmo

A Ive

Che Le pare dell'opuscoletto sull'origine dei Croati del Prof. Gumplovicz (note 5) che io Le lascai? Il mio tesoro l'ho sepolto fra i miei libri, così se brucian questi, quello si liquefarà seppur è tale da sciogliersi così presto. Il solletico a' piedi ed alle mani non m'ha ancora lasciato, né pare voglia lasciarmi così presto; ciò che mi dà non poca molestia, tengo sarna (note 6) qui me piglia, ancora purtroppo!
_____________________________________________1 Im 
Hotel Elefant am Murplatz (heute Südtirolerplatz) verkehrte Schuchardt gelegentlich.2 Vgl. 
Schuchardt (1904 [= HSA 466]).3 Carlo de Marchesetti(1850-1926), Botaniker aus Triest, von dem fünf Schreiben im Schuchardt-Nachlass erhalten sind (Bibl. Nr. 06848-06852 aus den Jahren 1902-1922).4 Katalanische Bezeichnung des Scirocco.5 Ludwig Gumplovicz (1838-1909), Soziologe und Jurist, von dem vier Briefe im Nachlass Schuchardts vorliegen (Bibl. Nr. 04226-04229 aus dem Jahr 1904). Gemeint ist möglicherweise Gumplowicz (1903-1904).6 Die Transkription des Wortes ist unsicher. Ob Ive hier tatsächlich auf das spanische 
sarna 'Krätze' rekurriert, ist unklar.