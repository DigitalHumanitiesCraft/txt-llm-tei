Nagyságos Tanár Úr!
Bátor vagyok tudatni, hogy engem Szolnokra neveztek ki tanárnak a magyar, latin nyelvre és a filozofiára. Ezek az én kenyértárgyaim. Ámde ezeken kívül minden szabadidőmet a román nyelvek tanulására fogom fordítani s kitartó szorgalom útján akarom helyrepótolni mindazt, a mit Tanár Úrnál szereztem volna.
Engedje meg, hogy megköszönjem szíves jóakaratát, a miért fölvilágosított engem munkámban ejtett hibáimról. Beláttom, igaza volt. Fogadja hálámat, hogy tudatta velem, milyen  munkák olvasására adjam magamat. Valamennyit beszereztem, csak Tanár Úr müveit s Biondelli könyvét (note 1) nem találtam meg a pesti könyvtárakban. Most pedig, hogy vidéken kénytelen vagyok tartózkodni, még úgy se férhetek hozzájuk.
Moldován Gergellyel (note 2), a kolozsvári egyetem román nyelvi tanárával ki fogok adni egy román-magyar és magyar-román szótárt (note 3), a melyért az akadémiától ”Fehérházy” díjat (note 4) fogunk kapni. E munkát földolgozván az oláh nyelv összes anyaga kezeim közt van. Idővel aztán nemcsak idegen elemeit fogom tárgyalni, hanem ki fogom dolgozni kultúrszavait is.
Ezzel kérvén Nagyságos Tanár Urat, hogy ne vonja el tőlem jóakaratú pártfogását és szíves tanácsát, maradok
Szolnok, 1888, 23/X
alázatos szolgája:
Alexics György
Gimnázium.

_____________________________________________1 Möglicherweise Saggio sui dialetti gallo-italici (1853) oder Studi linguistici (1856).2 Gergely Moldován (1845-1930): Rumänischer Ethnograph, Literaturhistoriker, Universitätsprofessor, Journalist.3 Buch nicht gefunden.4 Ein Preis der Magyar Tudományos Akadémia (gegründet 1825). Keine Quelle gefunden.