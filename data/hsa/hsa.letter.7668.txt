Napoli 24 del 1901
Carissimo,
Grazie in fretta della tua cartolina, e più ancora grazie della speranza che mi dai di passar di qua in primavera (note 1). Quello di che non ti posso ringraziare è della malinconica notizia che mi dai d’aver abbandonato l’insegnamento (note 2). Da un lato tutte queste liquidazioni mi fanno sempre più sentire la nostalgia del passato, e dall’altro mi affliggono perchè ben volentieri pianterei anch’io le brighe ufficiali.
Addio di cuore, e vieni davvero.
Il tuo
F. d’O.

_____________________________________________1 La cartolina di Schuchardt è andata smarrita.2 Schuchardt si ritirò dall’insegnamento a soli cinquantotto anni nel 1900, per dedicarsi completamente al lavoro di ricerca. È noto che non amava impartire lezioni cattedratiche. A partire dal 1882, si limitò ai seminari, che spesso preferiva tenere con pochi studenti (cf. 
Richter, pp. 241-243, 245-246).