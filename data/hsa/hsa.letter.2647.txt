 Mio Chiariss: Sig.r Professore,
Nella ricorrenza del capodanno, il mio cuore augura alla Sig.ia Vostra tutte le felicità onde è degno il Suo gran cuore. Si conservi lungamente sano all’affetto dei Suoi, alla ammirazione e stima degli amici, all’onore delle lettere e della Scienza!
Io Le mando, in ricordo, una fotografia di mia moglie e della prima figliuola mia, Anita. Con la occasione, Ella potrà vedere l’arcolaio (animulu), il matassaru (l’aspo), il fuso 
Al Chiarissimo Sig.r Dr. Prof. Hugo Schuchardt. Socio dei Lincei Graz (note 1)
ferro e lu cuoppu, che serve a farvi girare il fusoferro. (note 2)
L’arcolaio, che è servito a mia moglie, è uno dei più rozzi ed antichi. In questo, le due crociere – guardando l’animulo, dall’alto in basso – s’incrociano. [disegno]. In altri, la croce superiore corrisponde alla inferiore, e i due capi mantengono gli assi verticali. La donna del volgo, che fece fare il disegno che mandai alla S.a V.a, quando andai a trovarla la seconda volta, mi mostrò un altro arcolaio; e però, riguardo alla descrizione delle crociere, caddi in errore.
Ora il Comm. Sparagna (note 3) – amico del Prof. Ive – potrebbe salvarmi! Deve nominare l’insegnante d’italiano del R. Conservatorio musicale di Palermo. Rinnovo, Professore, gli auguri e mi creda per sempre
Rossano, 26-XII-1904
Obb.mo e dev.mo
G. De Giacomo

_____________________________________________1 De Giacomo usava talvolta indicare sulla seconda pagina il destinatario della lettera. Il testo della lettera stessa continua soltanto a pagina 3.2 Sulla fotografia in questione (che però non è stata rinvenuta) dovrebbero essere raffigurate la moglie e la figlia di De Giacomo con diversi attrezzi usati per la filatura.3 Probabilmente 
Alfonso Sparagna (1849-?), capo divisione al Ministero di pubblica istruzione. Commendatore della Corona d’Italia (cf. Biagi 1908, s.v.).