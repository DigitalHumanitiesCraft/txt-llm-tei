Mio Chiarissimo Sig.r Professore,
Con due giorni di ritardo, perchè ho voluto vedere nuovamente l’animulu e il 
matassaru. (note 1)
Le lincette che uniscono i capi delle due crociere dell’animulu (quella di sopra e quella di sotto) sono due spaghi che non hanno nessuna funzione. Ho domandato ad una donnetta del popolo a che cosa servissero, e mi ha risposto: è usu nuostru = è nostra usanza. (note 2)
Le due crociere dell’animulu sono unite agli assi verticali, intorno ai quali viene posta la mattassa che si vuol dipanare.
L’aspo – matassaru – è proprio come il disegno che Le mandai. (note 3) È vero che è molto diverso da quello di altre regioni d’Italia. 
Non è qui il mio collega di disegno. Tra giorni, se Lei crederà necessario, potrò mandarLe nuovamente i disegni, o anche le fotografie. (note 4)
In casa di un vecchio dottore di qui ho trovato l’alare: se vuole, potrò mandarLe, appena tornerà il mio collega di disegno, che starà fuori tre o quattro giorni, il disegno o anche la fotografia. (note 5)
Mi comandi sempre, sempre: mi recherà piacere ed onore.
Non Le parlo di me. Il Direttore del regio Ginnasio di qui, che è Direttore della scuola tecnica comunale nella quale io insegno, un discepolo del Carducci e del Gandino, disse, l’altro giorno, che io sono il migliore dei professori del Ginnasio e della scuola tecnica, e mi esortava a cercare altro posto. Ma dove?
Se ha occasione, Professore, di scrivere al 
D’Ovidio, (note 6) o a qualche altro dica una parola per me. Ora ci ho il titolo definitivo, questo Direttore e il R.° Provveditore agli Studi dicono tanto bene di me: volendo il D’Ovidio mi presenterebbe a Provveditori suoi amici, i quali troverebbe  bero modo di occuparmi, se non, in iscuole governative, in buone scuole pareggiate. A tanto intercessor nulla si niega. (note 7)
Accolga le affezioni della mia famiglia; con il cuore sempre immerso nella mestizia, mi creda 
Rossano, 27-XI-1904
Al Ch.mo Signore

Sig.r Prof. Dr. Hugo Schuchardt dell’Università di Graz

Dev.mo sempre
G. De Giacomo

Un memore saluto al Prof. Ive (note 8)
_____________________________________________1 Nella lettera precedente (16-3706) De Giacomo fornisce informazioni riguardanti l’arcolaio (animulu) e l’aspo (
matassaru) in Calabria.2 Questo passo viene citato in seguito da 
Schuchardt (1905: 21).3 Cf. nota 1 alla lettera 
16-3706.4 Non è stato possibile rinvenire i disegni o le fotografie in questione tra le carte del lascito.5 Non è stato possibile rinvenire i disegni o le fotografie in questione tra le carte del lascito.6 Francesco D’Ovidio (1849-1925), cf. nota 2 alla lettera 5-3695.7 La locuzione risalte a versi di Tasso e Metastasio, cf. 
http://www.treccani.it/vocabolario/intercessore/.8 Antonio Ive (1851-1937), cf. nota 2 alla lettera 2-3692.