Iaşĭ, 10/22 Octombre 1899
Prea onorate Domnule,
Răspund aşa de tîrziŭ la scrisoarea D-voastră, pentrucă tot am aşteptat o informaţie, care nu mi-a sosit încă.
In dicţionarul rusesc al Academieĭ din Petersburg se găsesc cuvintele terpug, 
terpužek cu explicarea: «o bucată lungăreaţă de oţel cu mîner şi încrestăturĭ, care serveşte pentru a pili asperităţile spre a le înlătura.» (note 1) = franc. râpe. – D-l Sterea, (note 2) advocat în Iaşĭ şi originar din Basarabia, mi-a spus că cuvîntul terpug înseamnă în limbă păscarilor din Basarabia, care sînt de obiceiŭ  Lipovenĭ (note 3) şi Haholĭ (Malorusienĭ) (note 4) – notaţi bine, în limba 
rusească a păscarilor – şi un instrument de prins peşte. Noaptea, anume, păscarul pleacă cu o lampă la capătul dedinainte al luntreĭ. Peştele, atras de lumină, ese la suprefaţa apei şi păscarul îĭ înfige în corp un instrument de fier ascuţit la un capăt, un fel de frigare, numid 
terpug. – Eu socot că formele 
turbuk şi terbuček sînt variante melorusiene iar nu romîneştĭ, ale cuvintelor ruseştĭ terpuk şi terpužek. D-l Sterea nu le cunoaşte. (note 5) Avem aicĭ în Romînia un scriitor originar din Basarabia sudică şi bun cunoscădor  al vieţiĭ păscarilor de acolo şi din Dobrogia, D-l Băsărăbeanu (note 6), care a scris novele foarte apreciate in Contemporanul (note 7) şi Revista nouă (note 8). D-l Sterea i-a scris şi l-a rugat să ni răspundă dacă cunoaşte cuvintele turbuk şi terbuček şi ce înţăles aŭ şi în gura a ce fel de păscarĭ le-a auzid. Pănă astăzi n-am primit niciun răspuns. Dacă răspunsul Dluĭ Băsărăbeanu va cuprinde ceva noŭ, vă voiŭ scrie. (note 9) – Alte izvoare asupra dialectelor romîneştĭ din Basarabia nu există.
Cu cea maĭ deosebită stimă

al D-voastră

A. Philippide

_____________________________________________1 Philippide traduce din СловарьАадемiиР
оссiйской (1794: 107), unde se citeşte: „ТЕРПУ́ГЪ, га̀. и умал. Терпужо́къ, жка̀. с. м. Желѣзная съ рукоятью полоса, имѣющая частыя насѣчки, или зубья шипиками лежащїя въ кось и поперегъ, служащая для спиливанїя или сдиранїя съ чего неровностей“.2 Probabil Philippide se referă la juristul, politicianul şi publicistul Constantin Stere (sau Sterea, 1865-1936), fondatorul curentului politico-cultural al Poporanismului şi co-fondator al revistei literare Viața Românească. Născut la Ciripcău în Basarabia, Stere s-a mutat la Iaşi în anul 1892 după o perioadă de deportare în Siberia de şase ani. La Iaşi a studiat la facultatea de drept în 1897.3 Grup etnic de origine rusească.4 Ucrainienii din Româniă.5 Cf. notelor de subsol la întroducerea acestei ediţii.6 
Victor Crăsescu (1850-1917), medic originar din Chişinau, publicist şi autor sub pseudonimul ŞtefanBasarabeanu al unor schiţe şi povestiri cu tematică poporanistă, unde descrie şi viaţa săracilor ţărani moldoveni şi a pescarilor dobrogeni.7 Revistă literară şi ştiinţifică ieşeană apărută între 1881 şi 1891.8 Revistă ştiinţifică şi literară, fondată de filologul Bogdan Petriceicu Hașdeu, care i-a fost director până în 1895.9 La fondul Schuchardt de la Universitatea din Graz nu se află alte scrisori ale lui Philippide nici scrisori ale lui Sterea sau Basarabeanu.