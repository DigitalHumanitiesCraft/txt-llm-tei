Venerato Maestro,
mai il ricordo si spegne, mai vien meno in me la fede della gratitudine. E a Lei, Maestro, volgo gli auguri e gli ossequi dell’anima; per Lei i saluti augurali e i voti della povera e memore famiglia mia che ancora trepida per la mia salute malferma.
Sia lungamente conservato, o Maestro, al culto della Scienza, alla venerazione dei colti, alla stima e all’affetto de gli amici.
Ora e sempre
Cetraro (Calabria), 29-XII-1914
Suo
Giovanni De Giacomo. 

