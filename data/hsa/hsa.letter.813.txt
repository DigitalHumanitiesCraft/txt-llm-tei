Sondrio, 1 agosto 1900
Caro Collega,
Non so davvero a quanti potrebbe seguire di dare alle stampe ciò che scrissero trent’anni prima riguardo a un soggetto d’ordine generale, compreso in una disciplina venutasi appunto maturando in quel trentennio, con una dose relativamente così scarsa di rimorso, così grande di soddisfazione, come, se lei non fosse censore troppo partigiano, dovrebb’essere accaduto nel caso suo. Ma ben si capisce: l’autore della lettura “Über die Klassification der romanischen Mundarten” era il medesimo del “Vokalismus des Vulgärlateins”!
Vivi ringraziamenti e cordiali saluti.

Suo Dev.mo

Pio Rajna

