Napoli, Largo Latilla 6
Caro Schuchardt,
Ti ho mandato l’altro giorno per la posta ma ahimè, non raccomandato uno dei dieci estratti che la parsimonia fiorentina mi ha concesso del mio scritto sulla Posizione (note 1) ; la qual parsimonia mi ha messo davvero in una 
posizione debole, non potendo io con quei dieci estratti pagare tutti i miei debiti. A ogni modo, se a te è giunta la copia che t’ho spedita, ho pagato il mio principale creditore. Al tuo e mio Meyer è inutile mandar nulla, anche perchè avrà presto il volume (note 2). Salutamelo di cuore e pregalo di difendermi presso di te. Avrai visto che i miei morsi a te non son stati taglienti (note 3). A ogni modo, se ti pare che sì, tagliami pure allegramente. Un mio scolare traduce per esercizio il tuo recente opuscolo. Se non lo avrà sciupato, ti domanderemo il permesso ecc. di pubblicar la traduzione (note 4). Addio.
Il tuo
F. d’Ovidio

_____________________________________________1 Cf. D’Ovidio, Quantità.2 G. Meyer aveva partecipato, come D’Ovidio, alla Misc. Caix-Canello, con il seguente contributo: Der Einfluss des Lateinischen auf die albanesische Formenlehre, pp. 103-111.3 Cf. le lettere XXVII-XXVIII, 
HSA, B 8452 e 
CASNS, FDO, HS 10.4 La traduzione non fu realizzata: a tutt’oggi non sono disponibili versioni in italiano dell’opuscolo schuchardtiano contro i neogrammatici.