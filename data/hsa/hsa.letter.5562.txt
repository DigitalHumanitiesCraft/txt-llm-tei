Illustre e caro maestro e amico
Niederdorf (Valle Pusteria) 
 28 VIII 1924
Vedo con mio dispiacere che il volume mio Guillaume de Humboldt et l’Espagne (7° della mia collana „Letterature moderne“) non giunse a Lei e si smarrì. Rinnoverò la spedizione appena sarò tornato a Torino, anche perché molti suoi saggi sul basco vi si prendono in considerazione e qui promettevo appunto il lavoro: „Da G. de Humboldt a H. Schuchardt“ (note 1).  Se frattanto mi mandasse il Suo lavoro Primitiae ling. vasc. (note 2), che non conosco che per cenni riassuntivi, a Belgirate (Lago Maggiore) dove arriverò il 15 di settembre scendendo dalla montagna sempre ora triste e tenebrosa, mi farà un vivo piacere.
La ricordo sempre con ammirazione e affetto e resto tra i Suoi più devoti discepoli e amici.
Addio Suo
Arturo Farinelli

_____________________________________________1 Vgl. Lfd.Nr. 121-02995 u. 127-03001.2 Schuchardt, Primitiae linguae Vasconum: Einführung ins Baskische, Halle a.S. 1923.