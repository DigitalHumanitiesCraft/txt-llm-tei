Illustiss: e Stimatiss: Professore,
Le scrivo per dirLe che moltissimo sono dispiaciuto delle notizie non troppo buone della Sua preziosa salute. Si usi, Professore, dei riguardi, non si trapazzi molto: questo caldo opprime, snerva e Lei potrebbe soffrire. Tutta la mia famiglia è anche dispiaciuta per le non buone notizie avute da Lei. Vogliamo sperare che ci dia presto e sempre buone notizie. Un contadino mi fa vedere una falce che io non avevo mai veduto. Questo contadino è di Cavallerizzo Albanese (Prov. di Cosenza) e la falce è così: [disegno]
Il manico (codolo) è lungo 47 centimetri; il diametro 58. I denti sono larghi e non a punta: [disegno] e sono distanti tra loro due centimetri e si restringono alla punta. (note 1) – Grazie dell’onore che mi vuol concedere facendo il nome mio nel suo studio.
Io sto perdendo la speranza di essere occupato in una scuola come professore d’italiano! Sono abbandonato da tutti in questo paese. Se Lei, Professore, nei Suoi viaggi trova modo come potermi trovare un onesto e rimunerativo lavoro, oh, quanto bene farà alla mia famigliuola, che ora soffre – Le confesso – soffre tanto! Non sono di valida salute, ma lascerei la scuola se trovassi altro lavoro. Per Lei che cammina tanto non sarà difficile Dire una parola.
Affezioni, ossequi.
Suo G. De Giacomo

_____________________________________________1 La falce descritta qui è menzionata da Schuchardt nella sua opera “Sichel und Säge; Sichel und Dolch” (
Schuchardt 1901: 187).