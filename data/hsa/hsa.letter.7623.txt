Caro Schuchardt, 
V’ho scritto una cartolina, e non mi avete risposto. Spero che questa sarà più fortunata, se la prima è andata perduta. Scrive il prof. Ascoli questo: „Ella avrà per fermo l’indirizzo romano (Albergo Milano?) dell’ottimo Schuchardt, al quale La pregherei di volere dire in mio nome, che spero di vederlo ‘in Campidoglio’, ma che ad ogni modo fo stato ch’egli non lasci l’Italia senza aver fatto la sua fermatina a Milano„ (note 1).
Nell’altra mia vi chiedevo i titoli precisi di due opere, quella sulla diffusione del latino o del romanzo (di cui mi parlaste a proposito del Budinsky (note 2)) e quella prossima a comparire sulla pronunzia del latino (note 3).
Vi saluto di cuore. Cave sciroccum. Addio.
Vostro
Fd’Ovidio

_____________________________________________1 D’Ovidio indirizzò la cartolina a Roma, «ferma in posta», da cui fu poi rispedita a Graz da Ernesto Monaci (cf. la cartolina di D’Ovidio del 13 aprile 1883: SFR, EM, b. 9, 434, nr. 48). Da una lettera di Schuchardt allo stesso Monaci, datata 3 aprile 1883 (SFR, EM, b. 23, 1190, nr. 5), si ricava che l’incontro auspicato da Ascoli non avvenne, a causa di un malessere che aveva indotto Schuchardt ad anticipre il suo ritorno a casa.2 Cf. Alexander Budinsky, Die Ausbreitung der lateinischen Sprache über Italien und die Provinzen des römischen Reiches, Berlin, Hertz, 1881.3 Probabilmente, l’opuscolo di Anton Marx, Hülfsbüchlein für die Aussprache der lateinischen Vokale in positionslangen Silben. Mit einem Vorwort von Franz Bücheler […], Berlin, Weidman, 1883, che fu recensito da Schuchardt, in 
«Literaturblatt für germanische und romanische Philologie», IV, 1883, coll. 266-268.