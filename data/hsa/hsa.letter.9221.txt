Novara, 22 maggio 1888
 Illustre e gentilissimo Professore,
 La ringrazio ben vivamente di aver voluto mandarmi una delle tre copie della Revue Critique. (note 1) Io avevo già letto quella risposta vittoriosa, così forte e così elegantemente arguta, e lascio pensare a Lei quanto me ne fossi compiaciuto. M’era perso ch’Ella desse la battaglia e, sgominati gli avversarî, inalzasse alteramente e serenamente il trofeo. Non si poteva essere davvero, nè per la sostanza delle argumentazioni nè per la forma, far meglio. Ed io Le avrei súbito scritto, rallegrandomene, se proprio di quei giorni non avessi dovuto mettermi a letto per febbri reumatiche ecc, ecc. Da due o tre giorni sto un po‘ meglio e me ne sono fuggito da 

Pavia in cerca d’aria migliore. 
Prima di partire mandai a Lei e a G. Meyer una breve scrittura, che non vorrei fosse giudicata del tutto temeraria. (note 2) Ma lo stesso Ascoli m’ha incoraggiato a darla fuori, e ciò deve confortarmi alquanto. 
Intorno a‘ neogrammatici vorrei scrivere qualche cosa il più presto possibile, principalmente per dar conto a‘ lettori della Rivista di filologia di ciò che fu insegnato da Lei e dall’Ascoli dopo il mio articuluccio. (note 3) Ma vorrei prima trovarmi in perfetta salute. E non oso sperare d’averla oramai, prima di essere tornato ad una mia casipola nel Lago Maggiore e dunque prima della seconda metà di giugno. 
La lettera dell’Ascoli non è uscita ancora. (note 4) Uscirà col volume. Io sono sicuro che Ella avrà dall’autore uno de‘ primi estratti. Non c’è bisogno ch’io Le dica che è lavoro dottissimo;  ma, quanto alla trattazione de‘ principî, non vi si insiste guari. In una noterella, che porta la data del 1886, si cita la felice distinzione tra la fede e le opere, fatta da lei; e dice il valentuomo che anche Lui il ragionamento di V. Henry deve parere „arrovesciato“ … (note 5)
Le raffermo la più viva e sincera ammirazione e gratitudine; e oso dirmi

Suo Aff.mo e Devot.mo

Pietro Merlo

_____________________________________________1 Victor Henry, „[Rez. von:] Ueber die Lautgesetze, gegen die Junggrammatiker, von Hugo SCHUCHARDT. [...]“, Revue critique d’histoire et de littérature 21 (Nouvelle Serie, 20. Jahrgang)(12), 1986, 223-226.2 

Merlo, „Glottologia: considerazioni fisiologische sulla storia delle gutturali ariane“,  Rendiconti del R. Istituto Lombardo. 20, 1887, série 2, fasc. 15-16, 1-28
; möglicherweise könnte auch gemeint sein 


„Glottologia: le radici e le prime formazioni grammatica della lingua ariana“, 
Rendiconti del R. Istituto Lombardo. 21, 1888, série 2, fasc. 8, 1-30.
3 

Merlo, „Cenni sullo stato presente della grammatica ariana storica e preistorica“, Rivista di filologia e di istruzione classica 14, 1886, 145-179.
4 Ascoli, „I. Di un filone italico, diverso dal romano, che si avverte nel campo neolatino. Lettera a Napoleone Caix. II. Dei Neogrammatici. Lettera al Prof. Pietro Merlo“, in: In memoria di Napoleone Caix e Ugo Angelo Canello. Miscellanea di Filologia e linguistica, Florenz: Successori Le Monnier, 1886, 425-471.5 In memoria di Napoleone Caix e Ugo Angelo Canello, op. cit., S. 470 Anm. 1: „alors quelques-uns de nous auraient été des néo-grammairiens avant les néo-grammairiens et nous le serions tous à présent sans notre insu; nous aurions les œuvres sans la foi. Est-ce qu’on ne pourrait pas aussi bien supposer que les autres ont la foi sans les œuvres?“.