Caro amico, 
Son rimasto non so se più mortificato o compiaciuto nel vedermi giungere lo scritto dell’
Ulrich (note 1). Tu mi levi il coraggio di ricorrer un’altra volta a te col far trascorrere la tua cortesia oltre ogni giusto confine. Appena avrò adoprata la dissertazione, te la rimanderò. E così venissi a prendertela tu stesso e ci dessi la soddisfazione di riveder te e di conoscer la tua Signora Madre.
Non mi attribuire alcuna autorità, nè poi devi immaginarti che io ti dia addosso. Dico poche parole generalissime sulla questione del metodo, e per un certo particolare mi volgo a te, ma protestando di non aver letto ancora il tuo lavoro. Sarebbe assurdo che io pretendessi confutarti senza leggerti. Accenno soltanto alla tua tendenza contro la irrefutabilità delle leggi fonetiche (note 2). Se poi tu la interpreti in tal modo che il divario tra noi si riduca a una mera apparenza tanto meglio per me (note 3).
Addio, ti salutiamo tutti.

Il tuo 
F. d’Ovidio

_____________________________________________1 Cf. J. Ulrich, Die formelle Entwicklung des Participium Praeteriti, cit., che Schuchardt aveva procurato a D’Ovidio.2 Cf. la nota 4 alla lettera XXVII, HSA, B 8452, e la nota 3 alla lettera XXVIII, CASNS, FDO, HS 10.3 Il divario tra le idee di D’Ovidio e quelle di Schuchardt si ridurrà effettivamente nel corso del tempo, come dimostrano le ricerche sulla spinosa questione degli esiti anomali o plurimi da basi latine pubblicate dallo studioso italiano a partire dal 1894 e che furono all’origine di forti dissapori tra lui e Ascoli: cf. 
Covino, «Non voglio mi creda un neogrammatico arrabbiato», cit., pp 162-174.