Illustre Signor Professore
Io non ho parole per ringraziarLa della Sua infinità bontà e cortesia! Ella che alle ultime mie poteva rispondere come può rispondere Lei a chi muove i primi passi i questi studî, ha non solo creduto di poter accogliere benevolmente la mia povera professione di fede, ma ha voluto aggiungere codesto dono sommamente prezioso. (note 1) Io non Le dico la mia confusione al  riceverlo! Profondamente grato, io lo accetto come una prova dell’affetto ch’Ella voleva al mio povero Padre. Io leggerò subito e mediterò anche queste Sue pagine con quella religione con cui io soglio leggere e meditare ogni cosa Sua. 
Con la ammirazione e venerazione più profonda
di Lei devot.mo e ricon.mo
Dr. Clemente Merlo
Torino, 29 aprile del 1905

_____________________________________________1 Probabilmente Schuchardt, Hugo. 1905. Hugo Schuchardt an Adolf Mussafia. Graz : Leuschner &amp; Lubensky.