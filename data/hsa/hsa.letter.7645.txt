Napoli, Largo Latilla, 6 (note 1)
Carissimo amico, 
Ti mando, anche per fare che tu non mi dimentichi del tutto, un mio articoluccio insignificante (note 2), insieme con una Memoria dell’Avolio che da qualche tempo ho promesso a lui di mandarti in suo nome (note 3).
Ti chiedo poi se continui a far collezioni leopardesche (note 4), nel qual caso ti manderei alcune quisquilie che mi sono state donate recentemente. – Io vado rifacendo daccapo la mia Grammatica Spagnuola, e puoi immaginare quanto mi costi nello stato attuale dei miei occhi (note 5). E, a proposito, ti sei tu mai occupato di 
nadie (note 6)? Come spiegheresti tu quell’-ie? Vorrei averti vicino per fare di te la mia Egeria, ma siam lontani, nè io sarei degno d’esser il tuo Numa. – Al nostro Meyer tanti saluti.
Ruégote que no me olvides.

Il tuo 
F. D’Ovidio

_____________________________________________1 La datazione della cartolina è incerta: il mese è illeggibile nel timbro di spedizione ma molto chiaro in quello di ricevimento; tuttavia, i contenuti della successiva cartolina di D’Ovidio sembrano proprio collegati a questa missiva, che dunque dovrebbe anch’essa risalire al dicembre e non al giugno 1889.2 L’«articoluccio insignificante» potrebbe essere F. D’Ovidio, Un giudizio di Francesco De Sanctis smentito da un documento, Napoli, Tipografia della Regia Università, 1889, 9 pp. (estr. da AAN, XXIV, 1889; rist. in Opere, XII, pp. 159-171).3 La memoria di Corrado Avolio (Siracusa 1843-Noto 1905) va probabilmente identificata con La schiavitù domestica in Sicilia nel secolo 16., Firenze, Tip. cooperativa, 1888 (rifacimento dell’articolo apparso in «Archivio storico siciliano», n. s., X, 1885, pp. 45-71). Di professione farmacista e insegnante di scienze naturali, Avolio era riuscito, da autodidatta, ad acquisire un buon metodo scientifico nell’indagine dialettologica e demopsicologica. D'Ovidio lo commemorò nel «Giornale d’Italia», 15 settembre 1905: cf. F. D’Ovidio, Un alto spirito rimasto quasi ignorato (rist. in 
Opere, XIV, pp. 480-483).4 Cf. le 
lettere IV, CASNS, FDO, HS 02, e V, HSA, B 8435.5 Cf. la nota 2 alla cartolina XXXII, HSA, B 8454.6 Il pron. indef. ‘nessuno’ in spagnolo.