Caro amico, 
una mia cartolina in cui ti ringraziavo del bel dono del tuo recente lavoro (note 1) si è incrociata con la tua circolare che annunzia la sciagura domestica che ti ha colpito (note 2). L’annunzio è riuscito doloroso a me e alla mia Signora, che per il bene che vogliamo a te sentiamo vivissimo interesse per tutto ciò che ti riguarda. Non ti sto a dire che tu debba rassegnarti considerando che avevi già avuto la fortuna di veder giungere a tarda età tuo padre. Queste considerazioni troppo ragionevoli sono troppo poco cordiali. Ti dico invece che comprendo il tuo dolore e lo partecipo.
Il tuo aff.mo
F. D’Ovidio

_____________________________________________1 Schuchardt, Lautgesetze.2  Il 2 dicembre era morto il padre, il Dr. Ernst Julius Schuchardt (1809-1885), su cui cf. Richter, pp. 225-228, 239.