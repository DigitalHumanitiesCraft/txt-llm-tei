Illustre e caro amico
Gmunden (Villa Natter) 
 3 XII 1904
Trabalzato qui dopo gli sciagurati eventi di Innsbruck (note 1) e dopo vari peregrinaggi a Vienna, a Monaco ed altrove non ho modo di investigare nulla di quanto a Lei sta ora a cuore e scrivo senz’altro a Menéndez Pidal che questa volta non mancherà di risponderle. E‘ l’unico in Ispagna che abbia senno filologico e gentilezza d’animo per  corrispondere quando occorra. Ultimamente scrisse a me lagnandosi di malattie e di guai sopravvenuti di imprese assunte e non condotte a termine. Talvolta converrà pure scusare a lui come ad ogni mortale il lungo silenzio. Dal povero Rodríguez Marín non ricevetti anch’io mai più del complimentoso biglietto di visita e seppi dal Menéndez y Pelayo e da alcuni amici di Sevilla di una terribile operazione alla gola che tolse per gran tempo all’infelice l’uso della favella. Or io ho compiuto parecchi studi di lunga lena su Dante – Petrarca – Boccaccio nella Spagna medievale (note 2) in quella Innsbruck  così deliziosa, mendicando libri e notize qua e là, scrivendo inutilmente un centinaio di lettere riducendo l’opera mia ad un vero supplizio. Certo lo spagnuolo è un curiosissimo fenomeno degno di studio ed anche di pietà!
Più curioso ancora il Tirolese che vuol essere tedeschissimo ed è imbastardito fino a‘ denti e non ha che frasi per ideale. Da cinque anni in qua le faccende vanno maledettamente. Chi più grida vituperio agli Italiani più è reclamato eroe. Tutti i bassi istinti, le passioni e passioncelle  l’ambizione di figurare in questo mondo infelice, hanno alimento nelle paroline vuote e enfatiche dei Selbstbewussten Deutschen. I professori danno mano alla canaglia e così la caccia si compie, ed il grande pericolo (die welsche Gefahr!) è scongiurato. Quel grande paese, così smisuratamente piccolo è indegno della cultura tedesca indegno pure della coltura italiana.
I maggiori torbidi nacquero perchè le lezioni mie italiane alla facoltà filosofica non si potevano mutare di botto in lezioni tedesche. Ma tutti hanno prudentemente taciuto gli insulti fatti a me, e tutti si son dati a maledire i giovani „assassini“, che, sputacchiati dal governo, e lor malgrado cacciati in una bolgia, vilipesi dalla popolazione rozzissima e dai non meno meschini e rozzi professori, patrioti accecati dallo sdegno, si difesero con mano armata. Ma Innsbruck e i suoi spettacoli demagogi non toglieranno alle due nazioni sorelle la vicendevole, profonda e tenace simpatia. Io ho preso un permesso fino a tempo illimitato. Ad Innsbr. non vorrei tornare più mai. Addio. Se io la rivedessi presto ancora! 
Suo
A. Farinelli

_____________________________________________1 Michael Gehler (Hrsg.), 

Universität und Nationalismus: Innsbruck 1904 und der Sturm auf die italienische Rechtsfakultät; [... Vorträge der am 4. November 2004 in Innsbruck abgehaltenen Tagung "Die Fatti di Innsbruck oder der Sturm auf die Italienische Rechtsfakultät am 4. November 1904". Die Tagung wurde vom Museo Storico in Trento ... durchgeführt]
, Trient 2013 (zu Farinelli S. 125). Im Anschluss an die am 27.9.1904 ins Leben gerufene provisorische italienischsprachige Juristenfakultät in Innsbruck, die am 3.11. eröffnet wurde, kam es bei den anschließenden Feierlichkeiten der Italiener zu heftigen Handgreiflichkeiten zwischen italienischen und deutschösterreichischen Studenten. Schließlich griffen Kaiserjäger ein, und ein Toter war zu beklagen. Am nächsten Tag setzten sich Tumulte und pogromartige Ausschreitungen gegen alles Italienische in Innsbruck fort. Die eben erst eröffnete Juristenfakultät wurde gestürmt und bereits am 17.11. offiziell geschlossen. Inwieweit Farinelli in diese Vorgänge verwickelt war, lässt sich nicht genau klären. Am 15.10.1906 gab er vor Rektor Ernst Hruza, dem Dekan der Philos. Fakultät 

Hans von Voltelini und dem Direktor des Romanischen Seminars 
Theodor Gartner die Erklärung ab, er habe in der Nacht am 3. November nicht von „deutschen Hunden“ gesprochen und sich nicht an den Schießereien der italienischen Studenten beteiligt (Innsbruck, UA N:159/Ph.D. [freundliche Mitteilung von Dr. 
Peter Goller]).2 Z.B. „

Sulla Fortuna del Petrarca in Ispagna nel quattrocento
“, GSLI 44, 1904 u.a.