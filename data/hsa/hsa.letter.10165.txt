Milano 20 di Xbre 1900
 Illustre sig. professore, 
 Poiché mi imagino che Ella aspetterà di saper da me se il suo graziosissimo regalo, cioè il libro del Leiçarraga (note 1), sia giunto a destinazione, mi affretto a scriverLe di si, e a ringraziarla caldamente di tanta sua bontà ancora prima di aver tagliato la carta del magnifico volume. Ieri giunse a Milano, come mi risulta dal bollettino della dogana; ma solo  oggi mi fu ricapitato a domicilio dalla Posta. I ritardi consueti s’accrescono da noi per le feste natalizie. 
Ora è svanita ogni mia inquietudine; e penso che le mie divagazioni bascologiche non siano andate perdute, poichè sono valse a procurarmi la benevolenza di un uomo del suo valore. La ringrazio pertanto anche della sua ultima cordiale cartolina, e L’accerto che farò quanto potrò per non riuscire indegno de’suoi incoraggiamenti. Vedo che Ella si compiace di badare alle mie povere prestazioni più o meno glottologiche in altri seminati; quindi mi sono permesso di mandarLe, giorni sono, il tenue principio d’uno studiolo intorno all’Alione. (note 2) Mi compatisca colla benignità consueta, e intanto mi sappia felice di possedere, mercè sua, la nuova e splendida edizione del Leiç. Accolga pure l’espressione più fervente della  mia gratitudine, e gli auguri più sinceri per il nuovo anno, insieme coi rallegramenti per la sua liberazione dal giogo dell’insegnamento. (note 3)
Con rispettosi e affettuosi saluti di Lei

Divmo e obblmo

 Claudio Giacomino

_____________________________________________1 Schuchardt (1900), Brevier/Archiv 353.2 Giacomino (1901).3 
Schuchardt ging 1900 in Pension. 