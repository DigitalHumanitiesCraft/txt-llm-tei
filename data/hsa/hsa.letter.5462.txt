Illustre ed ottimo Prof.e
Innsbruck, 19 XII 98
Scrissi immediatamente per l’Alto Adige. (note 1) A quest’ora avrà i Ni desiderati.
Com’era prevedibile io sono ora assai dolente di non aver accettato a Strasburgo. Ma la cosa è fatta. Sono uomo. Ho cercato  e trovato un lettore (note 2) pei bisogni del Gröber, non c’è più scampo. Restiamo e lottiamo. Sapeva che ciò che si chiama carattere è un nome vano in queste contrade. Ma io ho il torto di supporto in certuni e di fidarmi poi così alla cieca alle promesse. Ero disposto a non disturbarla con queste meschinità ma bisogna pure che Ella ne sappia qualchecosa. – Di fronte ad un deputato l’Hartel (note 3) espose di volermi nominare anche a dispetto del voto contrario della Facoltà (nota 
prevedibile e comprensibile dopo le belle faccende dell’abilitaz. a Graz e l’obbligo morale di accettarmi e tollerarmi). Con questa parola, considerando che a Strasburgo avrei rotto il cuore a quel povero diavolo di lettore di francese, privo di mezzi e costretto quindi a dar lezioni fino al suo spegnersi, e inoltre pensando alla legione di studenti di lingua italiana che tanto mi desidera ad Innsbr. rinunciai a Strasburgo. Nacquero intrighi. Suppongo che il gran Mussafia (note 4) ci abbia rimestato colle sue mani non sempre pure. Doleva a lui che l’H.l prometteva di rivolgersi a Lei per un giudizio in caso  del rifiuto di questa facoltà. Miserie che s‘acconciano col suo carattere. Pare che si fosse impegnato con quei di Innsbruck. A me adunque a Vienna fece un bel viso ora? La richiesta dell‘H.l non è stata fatta, né credo che si faccia. Un comitato di qui con Dem.o (note 5) alla testa presenta una domanda per un romanista (credo per un puro linguista, in ogni modo io non ci debba entrare) ed io rimango: Gros Jean come davanti. (note 6)
Ecco caro ed illustre Prof.e a che giuoco giuochiamo. Io mi reco in Marzo a Vienna, ricorderò la promessa fattami, e costasse anche la vita, voglio che mi si faccia giustizia.  Poi me ne andrò probabilmente. Perchè qui m’hanno amareggiato la vita, roso il cuore e tolto ogni serenità di sentimento ogni freschezza del pensiero. Questa gente nemica del camminare innanzi vorrebbe che il sangue nelle mie vene si convertisse in acqua. Dove sono io mai capitato! E quali stolide considerazioni mi spinsero a restar qui in potere di cinque o sei individui che giudicano e mandano senza lume d’intelletto alcuno!  Basta. Sentirà da me a tempo debito, nel maggior fervore della lotta, che alla fin fine m’alletta ora più che la composizione di un gran volume.
Mi reco nelle mie brevissime vacanze a Zurigo ed a Monaco. In qualsiasi cosa che le occorresse scriva a Monaco (dove io mi troverò dal 30 De al 30 Genno) fermo in posta.
Rida Ella intanto della tragicommedia mia e mi voglia sempre un po’ di bene
Dev.mo Suo

A Farinelli

_____________________________________________1 

L' Alto Adige: giornale politico, economico amministrativo
, 1.4.1896f.2 Paolo Savj-Lopez (1876-1919), von 1899-1902 Italienischlektor an der Universität Straßburg, später Romanistikprofessor in Catania und 
Pavia.3 Vgl. Lfd.Nr. 15-02889.4 
Adolf / Adolfo Mussafia (1835-1905), Romanist in Wien; welche Auseinandersetzung Farinelli mit ihm hatte, konnte nicht festgestellt werden. Sollte wirklich Eifersucht im Spiel gewesen sein, weil Hartel Schuchardt und nicht ihn, Mussafia, um ein Gutachten für den Ausbau der Innsbrucker Romanistik gebeten hatte? Möglich aber auch, dass Mussafia von Farinellis Hoffnungen auf seine Nachfolge erfahren hatte, die ein Brief vom 22.4.1907 an Menéndez Pelayo belegt: „M’mmaginavo un tempo (e con me se lo figuravan moltissimi, ma la politica perversa ha poi tutto distrutto), di succedere al Mussafia nella cattedra di romanistica viennese“ (


Sánchez Reyes, 1948, 243
). Allerdings wäre eine solche Hoffnung zu diesem Zeitpunkt verfrüht gewesen.5 
Demattio.6 „Être Gros-Jean comme devant“ (dt. Nicht viel schlauer sein als vorher).