Mio Chiariss: Sig.r Professore,
E ancora io sono a Roma. Pazienza!
Vedo quasi tutti i giorni il Prof. Ive, (note 1) che tanto a cuore ha prese le cose mie. (note 2) Feci le “lezioni pratiche” e sostenni gli esami con un tal prof. Felice Martini, (note 3) del quale Le parlerà il prof. 
Ive. Ora aspetto il responso della Giunta del Cons. Superiore, e molto potrebbe aiutarmi il Prof. 
D’Ovidio. (note 4)
Se  Al Chiariss: Signore Sig.r Dott. Prof. Hugo Schuchardt Dell’Università di Graz (note 5)
Lei, così buono con me, volesse scrivergli, a Napoli, dove ora si trova, Egli potrebbe raccomandarmi, nei limiti dell’onesto, al R.° Provveditore degli studi di là, al Senatore Senise (note 6) e ad altri Suoi amici. La parola della scienza è ascoltata. Mi rivolgo a Lei, chè so che “a tanto intercessor nulla si niega” (note 7)-
In questi giorni di festa del focolare domestico, io sono lontano dai miei: le mie creature aspettano che io mandi loro una notizia che le allegri. Per Lei, Professore, esse fanno voti, in questi giorni e sempre.
Mi creda per la vita
Roma (Arenula, 62), 7 dic. 1903
Suo
G. De Giacomo

_____________________________________________1 Antonio Ive (1851-1937) trascorse tra il 1902 e il 1907 parecchio tempo nel Lazio per raccogliere materiale etnologico-folkloristico (cf. 
Proietti 2004).2 Antonio Ive affermò, nel 1908, di voler aiutare il De Giacomo a ottenere un incarico stabile (lettera di Ive a Schuchardt 04962 del 3 agosto 1908), dalla presente emerge però che la conoscenza tra De Giacomo e Ive sia anteriore a questa data.3 Non è stato possibile individuare con certezza la persona a cui si riferisce De Giacomo.4 Francesco D’Ovidio (1849-1925), cf. nota 2 alla lettera 5-36955 De Giacomo usava talvolta indicare sulla seconda pagina il destinatario della lettera. Il testo della lettera stessa continua soltanto a pagina 3.6 Probabilmente Tommaso Senise (1848-1920); tra gli altri incarichi egli fu Membro del Consiglio superiore della pubblica istruzione nei seguenti periodi: 1° luglio 1896-30 giugno 1900;1° giugno 1902-30 giugno 1906; 1° luglio 1907-30 giugno 1913 (cf.
http://notes9.senato.it/).7 La locuzione risalte a versi di Tasso e Metastasio, cf. 
http://www.treccani.it/vocabolario/intercessore/.