Preg.mo collega,
Le dico con tutta sincerità che desidero che Ella non perda neanche un minuto a scrivere, sia pur brevemente delle cose mie (note 1). Il Suo tempo è prezioso per lei non solo, ma per noi tutti. Io sarei il primo a perderci, io che gongolo tutte le volte che posso leggere scritti suoi. La dispenso dunque d’ogni obbligo, vero o immaginario verso di me, e Le ricordo solo che gli obblighi che Ella ha verso noi tutti: di farci leggere sempre nuove cose sue.
Mi creda Suo aff.mo
Fd’Ovidio

D.S. Le spedirò tra giorni una gramm. spagnola assai piccola e meschina (note 2). Su di essa desidero il suo parere, in privato: cioè sue correzioni.
Napoli, Ventaglieri 74
_____________________________________________1 
La lettera di Schuchardt a cui risponde questa cartolina non si conserva; si può però immaginare che D’Ovidio si riferisse ai lavori di cui aveva preannunciato l’imminente uscita nella lettera precedente a Schuchardt.2 Cf. Manualetti d’introduzione agli studj neolatini. 1. Spagnolo. Grammatica di F. D’Ovidio. Crestomazia di E. Monaci, Napoli, a spese degli autori, 1879.