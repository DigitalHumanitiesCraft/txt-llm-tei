Graz, 10.7.’08
Mio carissimo,
Se l’aquila che non suole degnare del suo sguardo che i pinnacoli più alti, volesse, per eccezione, buttare una occhiata alle paludi Pontine o quelle di Pesto, potrebbe forse dirmi come lì si chiama  il bufalo di un anno. Annutolo, dice Emm. Rocco nel Diz. nap., voce che gli altri interpretano per giovenco. Ma a Napoli non esistono bufali quadripedi; dunque questa parola curiosa deve esser venuta di fuori. Meyer-Lübke crede che corrisponda direttamente ad annuculus; a me mi pare che sia annuculus + minutulus (note 1). 
Questione di poca importanza in confronto a quella altra: come stai tu e la tua famiglia?
Totus tuus
H.Sch.

_____________________________________________1 Schuchardt stava preparando la sua ampia recensione all’articolo di W. Meyer-Lübke, III. Zur Wortgeschichte. I. Rum. nastur ‘Knopf’; ital. nastro ‘Band’, in ZRPh, XXXII, 1908, pp. 462-464, che sarà pubblicata nella stessa rivista: XXXIII, 1909, pp. 79-84; qui, a pp. 82-83, lo studioso proponeva, in alternativa ad annutulo ←️ ANNUC(U)LUS «eine Verbindung vonann(icchio) + menutolo, nicht nur neap. für ital. minuto», discutendo anche il significato che solo «Rocco (1891)» dava come «einjähriger Büffel» (cf. Rocco, II, p. 124) – mentre la definizione di altri dizionari era «einjähriges Kalb» – e aggiungendo di non essere riuscito a stabilire come fossero chiamati i Büffelkälber nelle paludi pontine o a Paestum nel salernitano.