Bologna, 1 gennajo 1907
Riverito e caro Professore,
La ringrazio della buona lettera che mi scrisse e del lavoro «Die rom. Nominalsuffixe im Baskischen» che mi mandò. (note 1) Il consiglio da Lei datomi è eccellente e vedrò di seguirlo.
Ha visto il lavoro di P. W. Schmidt intitolato: Die Mon-Khmer - Völker? (note 2) Lo Schmidt giunge a conclusioni alle quali io ero prevenuto per mio conto già da parecchi anni. Egli non mi cita nemmeno! Nè può dire che non conosce la mia Unità d’origine del linguaggio, perchè di quel libro gli mandai in dono una copia raccomandata. Egli non mi ringraziò neppure!
Non so come interpretare il lungo silenzio dell’Ascoli. Gli mandai naturalmente una copia dell’ultimo mio libro e poi, non avendomi scritto, gli mandai anche una lettera. Non ho ricevuto alcun cenno di risposta. 
Gradisco i miei cordiali auguri per l’anno nuovo. Con affettuosa devozione Suo
ATrombetti

_____________________________________________1 Schuchardt (1906e).2 Schmidt (1906).