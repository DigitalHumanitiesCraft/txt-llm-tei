Portici 23 luglio (note 1)
Mio carissimo, 
Ieri finalmente potemmo cantar vittoria, e, salvo il vago pericolo di una recidiva, dirci tranquilli. Oggi è uscita anche dalla sua stanza e venuta in quella da pranzo (note 2). Ma è stata una gran batosta e per ciascun di noi. Mi duole assai di non averti scritto, e più mi duole del tuo catarro, e della tua fuga tassesca a Sorrento, che ti ha portato più lontano da noi (note 3). Quando avverrà il tuo ritorno, avvisamene subito, e spero che potremo passar insieme una giornata in questo bosco (note 4), che è la mia gabbia bella, ma gabbia per me che, non potendo affrontare il sole, devo star quasi tutto il giorno chiuso in casa (note 5). Addio. Tutti ti salutiamo. E arrivederci presto.
Tuo aff.mo
F. d’O.

_____________________________________________1 La cartolina è indirizzata «All’Illustre Hugo Schuchard / Sant’Agata / (presso Sorrento)».2 Una delle due figlie di D’Ovidio aveva sofferto per una febbre molto alta, durata ben tredici giorni: cf. le lettere di D’Ovidio a D’Ancona del 21 luglio 1901 (in D’Ov.-D’A., II, p. 368) e a 
Monaci del 1 agosto 1901 (SFR, EM, b. 9, 434, nr. 194).3 Dopo Catania, Schuchardt trascorse sulla Costiera sorrentina (Sant’Agata dei due Golfi, Sorrento e Castellammare di Stabia) alcune settimane tra luglio e settembre 1901. Tornerà a Napoli nel mese di ottobre: cf. HS Nachlaß, p. 632. Sorrento, com’è noto, ha dato i natali a Torquato Tasso.4 D’Ovidio trascorreva le vacanze a Portici; il bosco in questione dovrebbe essere il parco del Palazzo reale.5 A causa dei suoi problemi alla vista, D’Ovidio doveva evitare l’eccessiva esposizione alla luce.