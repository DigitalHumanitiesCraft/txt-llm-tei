[1907] 
Illustre Professore,
prima ancora che uscisse il mio volume sulla Origine della Dittongazione Romanza (note 1) avevo mandato all’editore 
Niemeyer una lista di nomi di dotti cui inviare in omaggio il volume. Tra questi nomi era il suo. A un suo cenno di ricevimento  mi sarà permesso di pregarLa di dirmi francamente il suo avviso sulle tesi che propongo e i metodi che ho adottato. Il suo giudizio mi starebbe molto a cuore perchè corrono tempi un po‘ tristi per coloro che non s’appagano dei fatti singoli e aspirano alle sintesi; il  nostro Trombetti informi! Del resto, muovendo in campi esplorati, io ho potuto essere d’un vigore assoluto e ho dichiarato tanti fatti particolari da farne, almeno in parte, paghi anche i micrologi.
Mi premerebbe, dunque, moltissimo, avere da Lui un giudizio sincero.  E se l’editore Niemeyer (note 2) non Le ha ancora spedito il volume, per far presto, potrei spedirglielo io, direttamente.
Ho assunta la direzione dell‘ Archivio Glottologico Italiano, facendo così opera di resurrezione: l’Arch. era morto! È superfluo dirLe che io ascriverò a vanto dell’Archivio s’Ella vorrà dar-  gli qualcosa di Suo.
Al mio ritorno a 
Bologna, fra pochi giorni, Le invierò anche un estratto di un mio lavoretto sul tergestino, ch’Ella conoscerà forse da qualche recensione. (note 3)
A Bologna sono stato chiamato dalla Facoltà l’anno scorsco da 

Pisa, dove ero già ordinario.
Scusi del disturbo
 che Le ho arrecato e
 mi creda per il suo dev.
mo

P. G. Goidánich

Indirizzo: Bologna, Fuori Porta S. Stefano 47.
_____________________________________________1 
Pietro Gabriele Goidánich, L' Origine e le forme della dittongazione romanza: le qualità d'accento in sillaba mediana nelle lingue indeuropee, Halle a. S.: Niemeyer, 1907 (Beihefte zur Zeitschrift für romanische Philologie; H. 5).2 
Im Original „Niemayer“.3 Goidanich, Intorno alle reliquie del dialetto tergestino-muglisano, Padova: P. Prosperini, 1904 (Atti dell' Accademia scientifica veneto-trentino-istriana. Classe di scienze storiche, filologiche e filosofiche, vol. 1, 41-52.