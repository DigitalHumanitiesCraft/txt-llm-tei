[Pirano, 5.11.1877]

Chiarissimo Sig. Professore
Prima che Le esponga il motivo di questo mio scritto mi fo dovere di chiederLe scusa, se oso indirizzarLe questa mia. Ma lo devo fare per mia discolpa e per scusarmi dalle ingiurie ed insolenze che mi furono scagliate dal Sig. Cappelletti in una sua che per certo non gli fa onore, ingiurie, dicevo, che, a gusto mi viene riferito, arrivarono fino a Graz a Lei ed al Sig. Presidente Dr. Karajan. (note 1) La pregherei adunque di volermi scusare, se mi dilungo più i quello che non converrebbe.
Il Sig. 
Cappelletti (note 2) con una sua piena di ingiurie e di insolenze trivialissime mi accusa di aver io sparsa a 
Trieste la voce ch’egli sia caduto agli esami. Il fatto poi sarebbe così: Arrivato il lunedí 29  del pass. a Trieste mi portai tosto al Ginnasio Comunale per consegnare al Sig. Pola, supplente presso questo istituto e collega del Sig. Cappelletti, alcuni fascicoli ch’egli mi aveva prestati. Mi si fecero allora d’attorna gli amici, chiedendomi cosa fosse avvenuto del Sig. Cappelletti e se era passato agli esami. Io che nulla sapevo di positivo referii loro quanto mi aveva detto il Sig. Erber (note 3), che assieme con me aveva fatto gli esami il giorno sabato 27, il quale senza essere interrogato da me in proposito mi disse, che aveva udite le precise parole del Sig. Prof. Weiss: (note 4) „Gestern war ein Kreuz. Ein Candidat ist in die Mur gestürzt“ volendo alludere ad un candidato ch’era caduto agli esami. Avendomi poi detto Erber interrogato chi avesse ieri fatto gli esami, io gli risposi che dall’ordine che avevo preletto il Sig. Presidente duranta la seconda clausura altro non poteva essere che il Cappelletti.  Essendo io adunque stato pressato dagli amici a Trieste di dire, se il Sig. Cappelletti aveva fatti gli esami, non potei fare altro che ridire quanto avevo udito dal Sig. Erber e nulla più niente allegando di positivo. Questo si è quanto potrei addurre a mia discolpa, se, come mi vien riferito, il Cappelletti ha incolpato me presso di Lei, chiarissimo Professore e presso il Sig. Presidente, ch’io abbia sparso la voce, ch’egli sia caduto agli esami. E che ciò sia vero lo potrebbe inoltre confermare il Sig. Alberto Puschi, (note 5) che avendomi pur lui chiesto del Cappelletti, gli riferii le precise parole che avevo udite dal Sig. Erber.
La pregherei pertanto a voler ricevere questo mio scritto a mia discolpa, e, se fosse di bisogno, comunicare anche al Sig. Presidente il contenuto del medesimo.
Nutro speranza che la di Lei bontà vorrà prendere in considerazione questa mia discolpa e compatirmi, se ho osato  inviarLe questa mia. Ma, mi creda, Sig. Professore che fui costretto a farlo per non parere almeno presso di Lei e presso il Sig. Presidente un vile, un mascalzone, un gesuita, come mi chiamò il Sig. Cappelletti.
Riceva, Sig. Professore, i miei contrasegni
 di profonda stima e rispetto.

Giorgio Benedetti


Pirano li 5 novembre 1877.
_____________________________________________1 
Max Theodor von Karajan (1833-1914), österr. Historiker, von 1857 bis 1904 als Hochschullehrer in Graz; vgl. HSA 
05295-05297.2 

Basilio Cappelletti, Gymnasiallehrer für Latein, Italienisch und Geographie am Ginnasio Comunale Superiore di Trieste (Jahresbericht 1889-90), passim.3 Tullio Erber (1854-1909), Gymnasiallehrer; vgl. HSA 02737A-02767.4 Vermutlich ist gemeint: Johann Baptist von Weiss (1820-1899), Historiker in Graz; vgl. HSA 

12719.5 Alberto Puschi (1853-1922), aus 
Triest stammender Archäologe und Numismatiker; vgl. HSA 
09077-09084 (diese Korr. beginnt 1880, hat also mit der hier verhandelten Angelegenheit nichts zu tun).