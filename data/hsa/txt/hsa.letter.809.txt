Firenze, 16/1 ‘98
Caro Collega,
al Targioni, dal quale sono ritornato ieri, non riesce di trovare gli altri due volumi. Cercherà di nuovo, specialmente al Museo, dove ha parte de’ suoi libri. Ma le condizioni assai poco buone della salute non gli permettono la sollecitudine che sarebbe desideroso di usare. Non trovando, pensa anche di rivolgersi al Ministero di Agricoltura e Commercio, per conto del quale, come credo di averle detto, la pubblicazione fu fatta. Così bisogna che la preghi di portare pazienza. Che se intanto desiderasse le prime tre parti, sono come le scrissi, pronte in casa mia. –
Cordiali saluti.

Suo Dev.mo

Pio Rajna

