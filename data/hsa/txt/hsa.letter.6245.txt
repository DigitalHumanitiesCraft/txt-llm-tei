[ca. zweite Maiwoche 1896] (note 1)
Caro amico:
il foglietto ritorna, insanguinato, ma con buona dimostrazione della vostra diligenza, anche nel ricopiare.
O gli áuguri non si guardavano e vedevano dentro nell’anima, sorridendo? E, nella fraternità degli offici, non si sente meglio la bricconeria dei colleghi? E quale tristiza più grande del promettere non mantenuto? E non avevo io qui otto paginette sui nomi, travisati o da travisare, scritte contro all’amico H-Ugo, e da leggere a lui  solo? E non sono costretto a rimasticarmi da solo, e in silenzio, le mie fogliettine di alloro in prosa? (note 2)
Tra i forestieri, come io sono, direbbe lo Swift, a candidate for benevolence, debbo lasciarmene cascare addosso i segni più gentili: ma vi assicuro che non quando ai molti i troppi anni passati e perduti senza malinconia. Mi rallegro invece che si premino intelletti operosi davvero: e vi stringo amicamente la mano.
Non a voi che amate poco codeste divagazioni  versaiuole, ma alla vostra libreria, mando un frammento, una foglia di rosa, un po‘ avvizzita. (note 3) I bibliotecari sono più tolleranti dei colleghi e quindi spero non essere cacciato nel fuoco.
Addio.

Vostro affett. amico

E Teza

_____________________________________________1 Dieser Brief antwortet vermutlich auf Schuchardts Brief 50-ST30 vom 9.5.1896.2 Teza bringt hier sein Bedauern über den nicht stattgefundenen Besuch Schuchardts zum Ausdruck.3 Vermutlich Teza, „Intorno a due inscrizioni senesi“, Atti del R. Ist. Veneto di scienze, lettere ed arti 3, ser. 6, 1885.