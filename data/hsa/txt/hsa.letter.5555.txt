LETTERATURE MODERNE 
 Rivista Trimestrale diretta da Arturo Farinelli 
 Direz.e e Amm.ne
 Via Carlo Alberto, 3 – Torino 
 Via Moncalieri 85 
 20 settembre 1921 
Illustre, caro e venerato maestro e amico,
Ricevo qui la Sua lettera, dopo un breve viaggio ch’io feci a Roma, e mi ravvedo che una lunga missiva mia che Le mandai da Vigo di Fassa non le è pervenuta. Ma la Sua parola di plauso per il mio volume di onoranze così dette mi commuove, e mi è infinitamente più gradita della lode che mi giunge or di qua or di là, che soffia e passa come alito di vento. Che sono io rimpetto a Lei, dolce, caro, grande e geniale amico? Non ho io avuto da Lei per una vita intera un ammaestramento profondo e tenace, una direttiva del pensiero, una scienza vitale veramente, e il conforto  d’una preziosissima amicizia? Non posso pensare a Lei senza un intenerimento profondo e un fremito dell’anima. Tenevo avidamente al Suo nome e l‘invito che io Le feci, caro e adorato Maestro mio, non era che puro egoismo.
Le scrivevo ultimamente di darsi pace e di non più affliggersi per le ostilità prodotte da questa tragica guerra. Chi pensa da noi e chi ha una coscienza si solleva sui miseri flutti della torbida marea nazionalista, volge grato la mente agli araldi maggiori della scienza verace in Germania. Detesta il chauvinismo dei francesi contemporanei. S’adopera perchè le piccole ribalderie degli affaristi e propagandisti abbian fine (la faccenda della Bibl. dell’Istituto German. è definitivamente risolta bene), io  stesso firmai per una rimunerazione e riparazione da offrirsi al Beloch (note 1) e rigato [?] dal mio ritiro perchè alle offese antiche non se ne aggiungano delle nuove. Ora i tempi mutano, altre lotte esasperanti si annunziano. E guai se non si stringesse la mano ai fratelli della Germania.
Non debbo lagnarmi della scarsa lettura che si fa dei miei libri. In generale vivo ritiratissimo – sono un solitario – ma blocco erratico, non ho titoli, non posso aspirare a nulla e tutte le Accademie mi hanno sdegnato (note 2); quand Ella parla del D’Ovidio  (note 3) e di altri colleghi miei dei Lincei ecc. pensi che questi „immortali“ s’accaparrano tutti e beni. Sono Senatori, pieni di gravità e di sussiego. Ma nei destini del mondo determinan loro quello che determino io medesimo. E sono nulla. E noi tutti siamo ombre che tragittiamo.
Ho scritto un Lord Byron che si stamperà a Roma (note 4), ho abbozzato il 3° vol. della „Vita è un sogno“, e aspetto un anno ancora di redigere quella Rivista che s’annunzia su quello foglio e che dovrebbe collegare fraternamente gli uomini di pensiero e di coscienza delle nazioni or sempre disgiunte. Chiedo al Croce un congedo, andrò all’estero (note 5), il cuore mi stringe a venire da Lei, che già tanta parte ebbe nella mia vita.
Addio

Suo
Arturo Farinelli

Leo Spitzer mi scrive. (note 6) Gli ho potuto mandare qualche libro.
_____________________________________________1 

Karl Julius Beloch (1854-1929), deutscher Althistoriker, der in Deutschland keine Professur erhielt und an der Sapienza in Rom lehrte.2 Farinelli wurde eigenartigerweise am 27.9.1929 in die 

Classe delle scienze fisiche, matematiche e naturali der 
Accademia d’Italia
 aufgenommen; 1934 korr. Mitgl. d. 
Preuß. Akad. d. Wiss.; 1940 Vorstandsmitglied der 

Regia Accad. delle Scienze in 

Torino; Mitgl. der Real Acad. Española, d. Österr. Akad. d. Wiss. Wien, auswärt. Mitglied d. 

Polska Akademia Umiejętnośi – PAU
 (Poln. Akad. d.Künste u. Wiss.) 

Krakau.3 Francesco d’Ovidio (1849-1925), ital. Romanist und Philologe, Mitglied der Accademia dei Lincei, der Crusca und der 


Arcadia
; er wurde sogar für den Literaturnobelpreis vorgeschlagen.4 Es gibt zwei Ausgaben: 

Lord Byron: saggio
, Milano 1921 (87 S.) bzw. 

Lord Byron
, Roma 1921 (38 S.).5 Vgl. Lfd.Nr. 114-02988.6 Vgl. dessen Brief vom 22.11.1921 an Schuchardt (Lfd.Nr. 317-11078), ed. 
Hurch, 2006, 227.