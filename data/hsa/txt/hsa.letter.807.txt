Firenze, 20/12 ‘97
Caro collega,
Non dubiti: la sua lettera è arrivata, quantunque tra il 16. in cui parrebbe scritta, e la mattina del 20, data del suo arrivo, l’intervallo sia maggiore che non dovrebbe. Ma se essa si è gingillata in qualche luogo, ciò accadde a Graz, e non per viaggio, giacché il bollo postale grazioso è del 18. – Mi occuperò dunque del suo desiderio colla maggior premura; vedrò se l'opera del Targioni-Tozzetti risponda ai suoi quesiti, cercherò il modo migliore perché lei possa averla in prestito, e mi rivolgerò per gli schiarimenti e complementi che possano occorrere all'autore stesso. – Di cotesto fango che lei dice, ne rimescoli sempre molto. Anche nel fango lei trova oro e gemme; e abbandonate dentro ad esso le scarpe, si leva ai voli più arditi e geniali.
Mille saluti

Suo

Pio Rajna

