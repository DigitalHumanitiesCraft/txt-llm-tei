Rossano, 27 –IX-1905
Chiarissimo Professore,
Le spedii, prima che queste terre fossero funestate dall’immane disastro del terremoto, (note 1) che ha immerso nel lutto e nella miseria migliaia di famiglie, i nomi della trottola, i disegni che fece un mio scolaro (note 2) e le frasi che potetti raccogliere, ma non so se Ella abbia ricevuto. Spedii con raccomandazione postale, e potrei farne richiesta e chiederne conto alla direzione delle poste.
Ancora ci domandiamo: siam vivi? Vivi per miracolo! Cetraro ebbe molti danni; la mia casa, nota a Lei, (note 3) si è aperta ed è puntellata… Io soffro tanto e tanto al cuore: il mio cuore che aveva molto sofferto, dopo la paura, non ha pace. Se la mia casa fosse stata abbattuta, avrei avuto qualche soccorso. Ora?!
La saluto, Professore, e mi creda per sempre

suo

G. De Giacomo

Il Ministero mi promise, ma temo sia il soccorso di Pisa!.. Sto tanto male.
_____________________________________________1 L’8 settembre 1905 la Calabria fu scossa da un grave sisma che causò centinaia di vittime e distrusse innumerevoli abitazioni.2 I disegni in questione sono conservati nella sezione “Werkmanuskripte 17.4.2” e sono firmati da un tale S.rio Federici.3 Schuchardt visitò nel 1901 De Giacomo a Cetraro. Cf. nota 7 alla lettera 6-3696.