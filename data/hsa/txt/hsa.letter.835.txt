Firenze, 12 maggio 1910
Caro Amico,
Com’è giusto il suo “Alles an seinem Platz”! E come dovrebbero averlo presente coloro che, mandando roba remota affatto delle cose che si stanno facendo e spesso remota affatto dei propri studi pretenderebbero di essere letti per intero e attentamente!- Una sua prossima venuta a Firenze sarebbe gratissima a parecchi; ma la coscienza vuole, siano poi quali si vogliano le conseguenze, che io l’avverta che le collezioni del Loria sono già incassate per l’invio a Roma. L’amico Loria che fece qui una delle sue fugacissime apparizioni due giorni addietro, mi disse che per lei farebbe anche riaprire delle casse; ma lo scopo suo non potrebbe essere raggiunto che parzialmente. Frattanto il Loria erra di continuo da un capo all’altro dell’Italia. -
Cordiali saluti

Suo aff.mo

Pio Rajna

