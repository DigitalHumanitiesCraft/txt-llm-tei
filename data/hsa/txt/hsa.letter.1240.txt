Amico pregiatissimo.-
Sono in carrozza, che parto per 

Padova, e mi sono consegnate le nuove e pregevoli Sue scritture. Le ne rendo vivissime grazie, e ne avrò, per viaggio, nuovo ammaestramento e diletto. Vedo anche con molto piacere che Ella sia in così intima collaborazione col prof. 
Gust. Meyer, del quale sempre mi ricordo che m'ha una volta favorito di una cortese Sua visita.- Ella poi vorrà scusare la balordaggine, con la quale, lì per lì, mi son fatto a annunziarle un 'creolicum', di cui mi sono poi ricordato ch'Ella già avesse fatto pubblica menzione.- Mi conservi la Sua benevolenza e mi voglia sempre
divmo affmo Suo

 G. I. Ascoli.

