Firenze, 1 maggio 1910
 Piazza d’Azeglio 13
Caro amico,
credo probabile che abbiate visto il volume del Goidanich sull’Origine e la forma della dittongazione romanza (note 1), e desidererei molto di sapere quello che ne pensate. Un giudizio sommario mi basta. Scusate la noia.- A giorni ci sarà a Roma una grande riunione interaccademica. Vorrei che questa cartolina, arrivando a Graz, trovasse deserta la Villa Malvine, e che in quella vece io vedessi poi qui in carne ed ossa il suo Signore; ma lo spero poco. O come mai quel gran girovago s’è fatto così sedentario?
Cordiali saluti

Aff.mo

Pio Rajna

_____________________________________________1 Goidanich, P.G. 1907. L’origine e le forme della dittongazione romanza. Le qualità d’accento in sillaba mediana nelle lingue indeuropee. Halle a. S.: Niemeyer.