[Mitte Nov. 1895]
C. a. 
Voi non volete giudizi, ma confessione di peccati ed eccola qui, fatta devotamente e per intiero. (note 1)
Avete mille ragioni nella teorica: ogni uomo è una cosa: non c’è che un Hippokrátês, come c’è un William Shakespeare: e se questi fosse stato malamente detto Willium, sarebbe Willium. Ma poi? e, nei travolgimenti delle nazioni, questo apparente conservare 
William non ingenera tutti i mostri che nascono negli uteri capaci e fecondi degli ignoranti? E se da tempo ogni altro W. diventò Guglielmo non è un Guglielmo anche il poeta?
Ma questa non è confessione. Gettiamoci in ginocchio. Nei casati io sono severissimo a non tramutare la forma genuina, finchè so che non riderebbero attorno a me i miei paesani: onde sono costretto, con dolore, a dire Baco ne, e Toma Mor o e Maria Stuard a. Nei nomi di battesimo e di circoncisione, io sono italiano: mentre voi ghignazzate sopra di me, io penso e dico Giacomo Grimm come Francesco Bopp; e anzi, che  è molto peggio, dico Federico Reuter, e Niccola Groth! Tutti i nomignoli, o per vezzo o per vanità, tornano a carta mia sotto un denominatore comune; e li serbo, per ischerzo, come il suo u al mio amico Paulo Fambri. (note 2)
Ma tradurre? questo poi no. Di Teofilo e di Amadio faccio due nomi, e non già l’uno il padrone e l’altro il servitore; come non invento un Portacristo, (note 3) nè voglio che Pacifico copi in parte il vostro Federico. (note 4) Non chiamo Benedetto il vecchio profeta, nè Baruch (note 5) gli ebraici che ci stanno dintorno con quel nome. Poi ci sono i capricci delle nazioni. Gualtieri mi sta bene; ma allo Scott il Walter si innestò di maniera che mi ripugna il guastarlo; solo che sento la contradizione, nella mia anima d’italiano. Peggio per me un altro nome: nè Lupo mi basta, nè lo sgarbato Volfgango mi piace, nè tento Guelfango; e mi contento a sentire che non a bisogno di nome nessuno l’unico Goethe.
Quando i magiari vogliono Károly e Vilmos batto le mani:  quando vanno molto più in là, col loro fare e disfare attilesco possono [?], fan paura. (note 6) C’è violenza che non è segno di forza: e c’è forza in voi che osate, e sapete, combattere.
Vi fermate, da uomo savio, alla porta: quanto più andrete avanti, più vi caccerete in un labirinto: e, quale che sia l’opinione vostra adesso e poi, io penso per voi ad un Hugo Foscolo, come penso, per me, ad un Ugo Schuchardt. Al quale faccio molti ringraziamenti e saluti.
Ricordatemi al prof Mayer e tornate a ringraziarlo dei suoi cari doni. Addio. Vi protetto anch’io.
Vostro aff.
E. Teza
Lunedì ai tanti di novembre.

_____________________________________________1 Dieser Brief antwortet auf Schuchardts Zusendung vom 16.11.1895.2 

Paulo Fambri (1827-1897), ital. Schriftsteller und Politiker. Er wurde zwar auf den Namen Paolo getauft, änderte diesen aber schon bald in Paulo, was ihm besser gefiel.3 Statt Cristofero, Christoph usw.4 Ursprüngliche Bedeutung „Friedensreich“.5 „Der Gesegnete“.6 Diese Stelle bereitet Kopfzerbrechen, da Teza beim Schreiben den Satzbau verändert hat; vermutlich wollte er schreiben: „quando vanno molto più in là, col loro fare e disfare attilesco [= attillato ?], possono far paura“. Die Attila ist ein militärisches Kleidungsstück ungarischen Ursprungs.