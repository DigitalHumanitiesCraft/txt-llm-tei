[21 aprile 1901]
C. a.
Non è più tempo da scherzare, ma da compiagnervi con tutte le lagrime di occhi amici. Nella solitudine, e tra gli stranieri, ogni male, anche piccino, pare grandissimo: il vostro intanto sarà sparito, e vi rinfrancherà la primavera e l’innato ardimento. Prudenza avrebbe voluto che scriveste due versi al Pitrè, (note 1) garbato, affettuoso, e medico: sono sicuro che sarebbe venuto a consolarvi. Datemi, appena  tornato l’H. S. di prima, le vostre nuove.
Veritas, (note 2) come avevo scritto, partì subito e dovette giacere da un pezzo negli offici di posta; ma siccome non saranno certo mancate le interrogazioni vostre, suppongo che un postino ne abbia fatto cosa sua; forse per la rarità della parola, e dell’idee, nei suoi orecchi nella sua [?] nel suo cervello. Meglio così: e impari.
Domani se ne manderà un altro esemplare raccomandato: e siccome mi pare di averci  aggiunto una paginata di petrarchía, (note 3) la ricongiungo anche questa volta. Forse due versettini di popolo vi rallegrano più di tutte le erudizioni gravi e delle sottili filosofie.
Grazie dei nomi datimi: scriverò così a Weimar, (note 4) come a Graz, in buona speranza.
Addio di cuore.

Vostro amico

E. Teza
Padova, la sola domenica che ebbe il nome
di 21 aprile 1901.

_____________________________________________1 Giuseppe Pitrè (1841-1916), ital. Arzt, Schriftsteller und Volkskundler aus Palermo. Im Schuchardt-Nachlass befinden sich einige Briefe von Giuseppe Pitrè an Schuchardt (Bibl. Nr. 08864-08871).2 Vgl. Schuchardts 
Brief Lfd. Nr. 68-ST40 vom 18.4.1901.3 Teza, „Di tre canzoni petrarchesche tradotte in boemo da J. Vrchlický“, vgl. Brief 11640.4 Das Goethe und Schiller-Archiv der Klassik Stiftung Weimar weist (GSA 109/782) insgesamt 53 Briefe Tezas an Reinhold Köhler aus den Jahren 1864-1888 nach, jedoch keine an Suphan.