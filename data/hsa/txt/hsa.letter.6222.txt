[1.11.(1895)] (note 1)
Caro amico,
e solamente perchè comincio così, io posso dire quello che dirò: non facendo io mai, o quasi mai, offerte agli altamente onorati colleghi. Mille grazie delle osservazioni e della memoria dotta, (note 2) alla quale mi volgerò fra qualche tempo, essendo io ora in viaggioa (a Nota: Viaggio in mezzo ai libri), o in vacanze, da un’altra parte. Se volete per un mese il Čubinov, (note 3) piccolo e utilissimo libro, ve lo mando: e così pure, per due mesi, la Cappucinata, se le poste  ricevono i manoscritti, come stampati; così che per la strada non mi si perdano.
Vedete che munificenza regna a Padova! e sappiate ancora che umilmente io penso come quei libri nelle mani vostre frutteranno piu presto e il più. Aspetto vostra risposta, che non sia cartolina; per odio della verità.
Stavo per scrivere al prof. Meyer, e per questo aggiungo la lettera scritta a lui:  e salutandovi in fretta, corro agli scavi.
Ecco fatta sentire la mia voce. Addio di cuore.
Vostro aff.
E. Teza
Padova 1 novembre.

Non credo che a Genova si troverà nulla ma gli amici di laggiù mi daranno presto sicure notizie.
_____________________________________________1 Dieser Brief antwortet auf Schuchardts Brief 28-ST16 vom 30.10.1895, was die Jahreszahl liefert.2 Nicht genau zu bestimmen, da Schuchardt in diesem Jahre diverse Publikationen zum Georgischen vorlegte.3 Schuchardt schreibt meist Tšubinow, vgl. Brief 28-ST16 vom 30.10.1895.