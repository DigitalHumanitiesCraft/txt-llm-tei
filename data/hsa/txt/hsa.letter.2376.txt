Carissimo amico! (note 1)
Vi rendo le più sentite grazie per l'invio del vostro scritto (note 2), che s'è fatto aspettare un po' a lungo, ma che in compenso è riuscito di mole superiore d'assai all'aspettazione, e (com'è superfluo dire trattandosi di cose vostre) altrettanto istruttivo che dilettevole. Non vi dirò di averlo letto per intero, e nemmeno una parte di seguito, ma lo percorsi dal principio alla fine, soffermandomi a quei punti, che m'ispiravano particolare interesse. Non appena ne avrò più agio (ora sono ingolfato in ricerche su leggende della Vergine in servizio dell'Accademia Spagnuola, che publica le Cántigas di Alfonso X) mi rimetterò alla lettura; e quando m'accadesse (che ne dubito) di fare alcuna osservazione, ve la communicherò. Per ora vi chiedo che cosa voglia dire me tien de cagar; forse errore di stampa per me vien? (note 3) Pochi giorni fa, un Goriziano, pregandomi di trovargli qualche lezione, mi diceva che se fra breve non gli si offre alcuna fonte di guadagno dovrà dar su gli studii. Lo avete questo giojello? O è forse individuale?
Quanto tempo che non ci vediamo! e quanto che non ci scriviamo! Nondimeno sono certo che ci vogliamo sempre lo stesso bene; e so di buona fonte che voi non lasciate occasione d'informavi di me, non altrimenti che fo io rispetto a voi. Ultimam. mi diede vs nuove quell'umor balzano di Hermann v. Löhner (note 4): "moribondo sempre; ma balla, monta a cavallo, fa la corte e lavora come un benedettino".
Che ne dite della teorica di Fritz Neumann? Non è certo nuova, e nel fondo una parte di vero ci è; ma l'applicazione, non è esagerata? Non si può negare che non abbia architettato il suo edifizio con molta ingeniosit…; ma non vi pare un castelletto di carte?
Tanti saluti da parte mia e di mia moglie; credetemi sempre

V.o aff.mo

A Mussafia

7; 85
Date, vi prego, un'occhiata al facsimile che v'inchiudo. Capisco tutto; salvo le due ultime parole; i miei occhi non arrivano a decifrare la penultima. E poichè mi fanno fretta mandatemi a costo di stampa un rigo in cartolina postale. (note 5)
_____________________________________________1 Die Datumsangabe auf dem Brief ist unvollständig. Es kann angenommen werden, dass der Brief im Juli 1885 entstanden ist.2  Schuchardt, Hugo. 1884. Dem Herrn Franz von Miklosich zum 20. November1883. Slawo-deutsches und Slawo-italienisches. Graz : Leuschner & Lubensky (Brevier-/Archivnr. 160).3  Vgl. dazu Slawo-Deutsches und Slawo-Italienisches, 110. Da Schuchardt aber auch ein me tien de pissar anführt, ist es fraglich, ob, wie Mussafia vermutet, ein Druckfehler vorliegt.4 
Hermann von Löhner (1841 - 1902), Italianist.5 Weder das von Mussafia beigelegte Schriftstück, noch die Antwort von Schuchardt sind erhalten.