[1.1.1896]
Buon anno
C. a.
Volevo scrivere e domandare in che mondo siete vivo. La vostra lettera mi dimostra che rimanete fedele ai georgiani, alla barba dei fraticelli. Che fossero tanto comici non m’aspettavo davvero: e i saggi che ho di molte fraterie me ne facevano crescere i sospetti. In noi laici fiutano l’eresia. Rispondo subito. Il solo nome che posso darvi con buon aiuto è il nostro re.  Voltando carta trovate la spiegazione: perchè in Italia, sopra quanti volgono l’occhio e la ricerca all’oriente, vero rex regum è Ignazio Guidi. (note 1) In lui la scienza larghissima, lunghissima, altissima, profondissima nella qualità di recensioni è uguale alla bontà ed alla schietta semplicità. Egli unisce, alla Vaticana e alla Propaganda, (note 2) e i libri o gli uomini; e a lui potete rivolgervi con libertà. Se questa è la prima volta, parlategli a mio nome, di un vecchio amico; benchè egli sia uso essere  cortese ed utile a‘ veri dotti, anche se nessuno glieli raccomanda. Scrivete: prof. I. Guidi, Roma, bottega oscura; egli è, come sapete, professore di semiteria all’Università, e dei segretari ai Lincei.
Una piccola notiziola che vi può servire è questa. A Pavia c’è un manoscritto georgiano; ossia battezzato a questo modo da uno dei più fantastici tra gli orientalisti, Michelangelo Lanci. (note 3) Il bibliotecario me ne scrisse ed io, dubitando del battezzatore, lo  pregai a darmi il lucido, di poche righe. Si fa un grosso salto; perchè il volumetto non contiene che prediche in lingua birmana!
Una volta ogni orientalista era interrogato sopra ogni cosa: e, pur troppo, oracoleggiava sopra ogni cosa. Nella esposizione dei codici per il Congresso di Firenze un illustre semitista aveva fatto chiamare egiziano demotico una strisciolina tamulica. E risparmio il punto ammirativo.
Alt. di cuore:

Vostro aff.

E Teza

_____________________________________________1 Ignazio Guidi (1844-1935), ital. Orientalist, Mitbegründer der Scuola di Lingue Orientali dell'Università di Roma; vgl. die Korrespondenz mit Schuchardt Bibl.Nr. 
04311-04217.2 Biblioteca Apostolica Vaticana; Palazzo di Propaganda Fide.3 

Michelangelo Lanci (1779-1867), universal gebildeter Geistlicher, Begründer der italienischen Orientalistik; nachdem 1845 einige seiner Schriften indiziert wurden, ging er nach Frankreich, konnte aber nach dem Tod Papst Gregors XVI. nach Italien zurückkehren.