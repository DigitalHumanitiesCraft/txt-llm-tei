Cuneo, (23 Maggio 1902) (note 1)
Chiarissimo Signor Professore, 
Mi perdoni se io, benchè ignoto, mi rivolgo a Lei per chiederle un favore. A pag. 2 dell’eccelente Suo lavoro «Ueber den passiven Charakter des Transitivs in den kaukasischen Sprachen», (note 2) Ella scrisse di voler trattare la questione dell’affinità fra il Basco e il Hamitico. Ora io desidererei vivamente di sapere se Ella ha pubblicato qualche cosa in proposito, o glottologico o comparativo sul Basco e sulle lingue del Caucaso. Forse io sono importuno, ma qui dove mi trovo non ho possibilità di sapere ciò che desidero, se non da Lei stesso. In particolare mi premerebbe molto di sapere quale è la Suo opinione presente sulle affinità del Basco e delle lingue del Caucaso con altri gruppi linguistici.
Perdoni il disturbo e mi creda Su devm̃o obblm̃o
Prof. Alfredo Trombetti

PS. Ho creduto bene di scriverle nella mia lingua perchè Ella la conosce molto bene.
PS. Ho cercato invano la Sua «Kritik von G. v. d. Gabelentz, Baskisch und Berberisch, 1893». Dove si può trovare?
_____________________________________________1 Verbessert aus 3 marzo 1902.2 Schuchardt (1895b).