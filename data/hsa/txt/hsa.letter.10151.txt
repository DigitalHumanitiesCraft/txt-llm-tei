Milano, 26 di Nov. 1895
 Illmo sig. professore, 
 Le sono tenutissimo della sua cortese offerta; ma ora Le posso risparmiare di privarsi di una copia del suo interessantissimo studio, perche ne ho già in casa un esemplare, che il prof. 
Ascoli si compiacque di mettere a mia disposizione. Le mie parole non volevano dir altro se non che con grande sacrificio sarei stato obbediente ai suoi ‘ordini’ per non abusare della sua bontà. Mi farò a rileggere con tutta cura la sua trattazione, che indubbiamente è d’aiuto non piccolo anche a intendere certi fatti baschi. Accetto di buon grado il suo augurio e la prego di conservarmi intiera la sua preziosa benevolenza. Ho letto, sulla Rev. de Linguistique, la sua risposta (in francese) al 
Vinson (note 1), che non potrebbe essere più esauriente ed arguta. 
Gradisca i saluti ossequiosi del suo devmo

Claudio Giacomino

_____________________________________________1 Schuchardt (1895c), Le verbe basque. A M. Julien Vinson. Brevier/Archiv 292.