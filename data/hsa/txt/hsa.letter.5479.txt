Illustre e caro Profe
Innsbruck, 6 VI 1901
Quando Le avrò narrato di me e della salute mia, troverà scusabile il lungo silenzio che malgrado il desiderio vivissimo di corrispondere cogli amici ho dovuto impormi.
Spedii, credo già ai primi di Maggio i 2 fasc. delle Etimologie (note 1) al Pidal e suppongo che il libraio avrà messo a carico Suo le spese. La somma ch’Ella mi deve è ben insignificante, e non 
esigibile, finch’Ella non m’avrà incaricato di altre commissioni non inferiori alle 50 – 80 – 100 Lire.
Ma perchè fa Ella si gran caso  delle inconsequenze che i critici, linguisti e letterari d’Italia sogliono rivelare nei loro rapporti coi colleghi – cogli amici? Sull’unico Deo Graziadio Ascoli si narran cose da metter non solo stupore, ma spavento. E pochi, Ella ben lo sa, la rompono coll’uomo illustre.
Che le Sue Etimologie stupefaccenti per l’acume e la dottrina non abbian convinto gli Italiani tutti appar vero, ma nessuno osò, pescando nel vuoto rinfacciarle cose che osò rinfacciare il Thomas. (note 2) Il Salvioni, credo di ricordarlo, mi diceva ch’Ella si volgeva e rivolgeva in troppe sfere, sì da poter diffcilmente seguirla. Vago anche lui, come il Parodi, benchè ora più concretamente trovi a ridire nelle 
Jahresber. (note 3)
E‘ abitudine di molti italiani, non dei peggiori il framettere cose per lettere che poi non si compiano. M’immagino che il Parodi a lettura compiuta  delle Etimologie, tanto per dire qualcosa vaghissimamente parlò del Suo dispregio per le così denominate Lautgesetze, dispregio che già dal memorando scritto contro gli Junggrammatiker pare
debba andare indissolubilmente congiunto al nome Suo. Si ricrebbe forse nel giudizio meditandoci con maggior pacatezza, o forse a risponderle a precisare l’opinione sua, com’Ella desiderava. Pensò che avrebbe dovuto entrare in un pelago di osservazioni dal quale non sarebbe uscito con netti intendimenti. Gli parve prudente il tacere. La scortesia del non rispondere va un po’ tollerata in Italia, è scortesia di molti, l’amicizia, l’affetto e la stima non ne soffrono per questo. Alla peggio per scusare la pigrizia epistolare s’alludono impedimenti imaginari ecc. 
Conosco anche di persona il Parodi e la visita ch’io gli feci a Firenze nel Marzo scorso mi lasciò gratissima impressione. Credo, ne  sono anzi pienamente convinto, che le doti dell’animo in lui eguaglino quelle dell’ingegno ch’è di una perspicacità e finezza eccezionale. Bisticciò con molti, col D’Ovidio più e più volte, ma si rappattumò poi sempre. Il Mazzoni (note 4) mi narrò ch’egli è in certe cose „infantile“. E semplice „enfantillage“ è la condotta sua verso di Lei. Non è, non può essere ipocrisia l’„affettuosamente“ apposto all’opusc. sull’aliare (note 5) ecc. E il … se ci tiene proprio … ma non ci pensano più, è uno schermirsi infantile. Il non ci pensam può significa: „io ci pensai sovente, ci pensai ogni qual volta. Ella mi scrisse, ma non volevo arrischiare di esporre deboli argomenti. Arrischierei, se tornando a scrivervi, io sentissi ancora più gravata la coscienza“.
Io scriverei chiaro e tondo il „ci tengo proprio“ e s’avrebbe in breve una epistola alla Thomas che se Le tranquillizza l’animo, non la modificherei punto. Il guadagno  le sarà sempre una solenne smentita. Il D’Ovidio anch’esso a sentirlo non fa mai nulla, gli occhi infermi non gli concedono nessuna lettura e scrive e pubblica poi con lena affamata da far strabigliare [sic].
Le mando due mie inezie ch’Ella può mettere a riposo. (note 6) Ora sono tutto Dante e scrivo su Dante in Francia. (note 7) Sarà una madornale corbelleria.
In fatto di libri io sono un po’ un agente per gli amici d’Italia e mando or qua or là opere anche rare  a mio rischio e pericolo. S’io posso esserle utile, non mi risparmi.
Mi creda con stima profonda e un affetto vivissimo

Suo

A Farinelli

_____________________________________________1 „Romanische Etymologien I“, S
Sitzungsberichte der philosophisch-historischen Classe der Kaiserlichen Akademie der Wissenschaften. Wien (138) 1897, 1-82; „Romanische Etymologieen II“, 
ebd. (141) 1899, 1-122.2 Vgl. Pierre Swiggers, „

La canonisation d’un franc-tireur: Hugo Schuchardt et la romanistique
“, in: Wolfgang Dahmen [u.a.] (Hrsg.), Kanonbildung in der Romania und in den Nachbardisziplinen. Romanistisches Kolloquium XIV, Tübingen 2000 (Tübinger Beiträge zur Linguistik; 449), 292f.3 E. G. Parodi, „

Dialetti dell’Italia Centrale. 1895-98
“, KrJb 5, 1901,144-149.4 
Guido Mazzoni (1859-1943), ital. Dichter und Literaturwissenschaftler, zunächst in Padua, ab 1894 an der Universität 
Florenz.5 
Ernesto Giacomo Parodi, „

Il tipo italiano ,aliare, aléggia‘
”, Miscellanea linguistica in onore di Graziadio Isaia Ascoli, Turin 1901, 457-88. Sein Briefwechsel mit Schuchardt ist noch nicht bearbeitet.6 Möglicherweise „


Michelangelo poeta
“, Raccolta di studii critici dedicata ad Alessandro d'Ancona festeggiandosi il XL anniversario del suo insegnamento, Florenz 1901, 305-334; „España y su literatura en el extranjero á través de los siglos: conferencia dada en el Ateneo científico, literario y artístico de Madrid la noche del 19 de enero de 1901“, La Lectura 1901 (separat Madrid 1902).7 

Dante e la Francia dall età media al secolo di Voltaire
, 2 Bde., Mailand 1908; Genf 1971.