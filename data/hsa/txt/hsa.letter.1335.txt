Milano, 27.1.'904.
Amico onorandissimo; 
molto vi ringrazio per le benevole vostre premure, concernenti la provista dei noti due volumi. Ma il caso è urgente, e io mi devo rassegnare a far uso dell'edizione dell' '894; e prego perciò la bontà vostra di ordinare che mi sieno senz'altro spediti i due volumi di cotesta edizione. // Quanto al Concorso, tutto quanto voi farete sarà sicuramente ben fatto. Il tipo solito è, che i Commissarj si raccolgano, discutano i singoli pareri e poi scelgano tra loro chi abbia a fare la Relazione complessiva e definitiva. // Jerlaltro è qui piombato d'improvviso il Tr. (note 1), per tenere una pubblica conferenza. Desiderò molto di vedermi e io lo trattenni a lungo, arrendendomi, un po' alla volta, a dirgli tutto quanto penso del suo lavoro e a dargli come un sunto del parere che presenterò alla Commissione. Confidavo e confido nella sua discrezione. //
Voi statevi bene, e vogliatemi sempre
 l'aff.mo obbligatiss.o vro

G. I. Ascoli.

_____________________________________________1 
Trombetti.