Graz, 11 maggio 1883
Carissimo amico,
Vi domando perdono del mio silenzio (benchè doviate avere ricevuto la risposta alla vostra seconda cartolina) (note 1) e del reclamo, che feci nella rabbia che mi venne per le tante lettere indirizzate a me o da me che si sono smarrite negli ultimi tempi (pare una congiura di tutte le poste del mondo, un vero Weltpostverein). So benissimo che non servirà a niente, al meno a me, forse ad altre persone.  Non si riclamano che cose di valore: la mia lettera non ne aveva nissuno e pure mi rincresce molto che non vi abbia trovato. Mi avete creduto per un paio di settimane ingrato e sgarbato. E poi, mettetevi un po’ nei panni della casta donzella che fa la sua dichiarazione d’amore con circonluzioni, timidi sospiri, reticenze, sorrisetti, scherzetti ecc.; vi piacerebbe di ripeterla negli stessi termini? O cercare altri termini per dire la stessa cosa? O non ripeterla affatto _ no, questo serà il peggio e così vi dico che vi avevo proposto di darci del tu come simbolo delle  nostre vicendevoli simpatie e dell’alleanza intellettuale (o scientifica) delle nostre nazioni (note 2).
Presentate alla vostra Signora l’espressione delle mie più rispettose simpatie e abbracciate le Tedeschine da parte mia (note 3).
Non lor mando un altro esemplare delle favole di Hey per ora; mi pare un po’ ridicolo, come se non ci fosse che questo libbricciuolo che facesse a proposito (note 4). Ma non lo dimenticherò
Tutto vostro
H. Schuchardt

Scrivo in fretta, per rispondere immediatamente alla cartolina che ricevo orora.
_____________________________________________1 Cf. XII, HSA, B 8439.2 chuchardt riassume i contenuti di una lettera, andata smarrita, in cui proponeva a D’Ovidio di passare al tu; i due si erano conosciuti di persona nel mese di marzo, durante la tappa napoletana di un viaggio in Italia del linguista di Graz. Quel primo incontro è rievocato nella dedica a Schuchardt del saggio di D’Ovidio, Reliquie: cf. la nota 1 alla lettera LXVIII, HSA, B 8484.3 Qui e in molte altre lettere, Tedeschine vengono scherzosamente chiamate le bambine di D’Ovidio: Carolina ed Elvira.4 Il riferimento è a un libro del FabeldichterWilhelm Hey (Leina bei Gotha, 1789-Ichtershausen bei Erfurt 1854): probabilmente una versione in italiano delle Fünfzig Fabeln für Kinder; in Bildern gezeichnet von Otto Speckter (Hamburg, Perthes, 1833; più volte rist.): cf. la 
lettera XVIII, CASNS, FDO HS 07, e la nota 1. Il servizio postale aveva smarrito il dono, come altra corrispondenza e spedizioni tra i due studiosi. Di qui il reclamo di Schuchardt.