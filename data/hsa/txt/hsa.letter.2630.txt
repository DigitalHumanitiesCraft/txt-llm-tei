Illustre Signore,
La benevole accoglienza che, in tutte le regioni d’Italia e nell’estero, hanno ottenuto i miei primi studî sul Popolo di Calabria, (note 1) mi fa aprire un nuovo abbonamento ad altri tre volumi, (note 2) che verranno pubblicati dall’Editore Cav. Valdemaro Vecchi di Trani, e saranno messi in vendita al prezzo di L. 3,50 il volume.
Se Lei, Signore, vorrà spedirmi solo L. 6.50, resterà abbonato, da ora, alla seconda serie dell’opera, e riceverà, franchi di porto, i tre volumi. Coloro i quali vorranno cooperarsi per la diffusione dell’opera, che tanto lavoro mi costa, e crederanno presentarmi dieci abbonati, riceveranno in dono, e senza alcuna spesa, i tre volumi, in edizione di lusso.
Con molta stima
Cetraro (Cosenza), 15 agosto 1899
Dev.mo
Prof. Giovanni De Giacomo

SCHEDA D’ABBONAMENTO
ai volumi IL POPOLO DI CALABRIA
del Prof. GIOVANNI DE GIACOMO.
_____________________________________________1 Una copia del primo e secondo volume della serie (recanti entrambi l’ex libris di Schuchardt) sono conservate presso la biblioteca universitaria di Graz (Sondersammlungen I 220564).2 Giovanni de Giacomo pubblicò due volumi della serie: il primo comprendente le prime due parti (Contrasti, una farsa, frasi, proverbi, locuzioni, storielle popolari, bestemmie, enigmi) nel 1896, il secondo, diviso in tre parti (Feste, usi, costumi, leggende, tradizioni, medicina popolare, canti con traduzioni in versi italiani e note filologiche ed esegetiche, tre fiabe, canzonette valdesi) nel 1899 a Trani. In essi egli riunì le sue conoscenze sul folklore calabrese, (cf. 
http://www.treccani.it/enciclopedia/calabria_%28Enciclopedia-Italiana%29/ e Andreoli 2008, 
http://www.calabriaonline.com/col/arte_cultura/arte_calabra/giovanni_de_giacomo_03.php).