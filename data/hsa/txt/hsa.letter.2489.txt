Chiarissimo sign. Professore,
La ringrazio infinitamente per la sua bella monografia gentilmente favoritami, che io mi affretterò di rendere nota in Italia. La prevengo però che l’”Archivio storico per il Trentino, l’Istria e Trieste” (note 1), è proibito in questi nostri paesi; per cui io non vi potrei scrivere col mio nome. Sarà forse meglio servirsi di un altro giornale  letterario, e precisamente di una ,,Rivista letteraria,, che si pubblica a Roma dagli stessi compilatori dell’Archivio.
Non so, se il favore, che io sto per chiederle, sia azzardato di troppo; ad ogni modo mi faccio coraggio, considerando la bontà sua verso di me, e la situazione infelice di un mio amico, che di questo favore ardentemente mi prega.
Questo mio amico, supplente al ginnasio di Zara, ha ricevuto tempo fa il seguente tema di filologia classica dell’università  di Graz:
,,Der Candidat erörtere in quellenmässiger Darstellung, was uns über das persönliche Verhältnis der Xenophon zu Sokrates und den Sokratikern bekannt ist.,,
Noi qui siamo in dubbio, se colla frase 
persönliche Verhältnis si debbano intendere le sole relazioni personali, oppure anche i rapporti filosofici di Senofonte con Socrate ed i Socratici. In secondo luogo siamo incerti, se il 
quellenmässig. Darstellung voglia significare soltanto le opere di Seno  fonte, oppure tutte le opere dei classici latini e greci, che abbiano anche per incidenza parlato di Senofonte, di Socrate e dei Socratici.
Le sarò sommamente grato, se in una prossima sua, o a me oppure al prof. Erber volesse darci un suo pregiato consiglio circa la soluzione del tema proposto.
Facendole intanto le mie scuse e protestandole la mia servitù, mi dico di 
Lei devotis.
Vit. Brunelli. 

Zara, 1 marzo 85.
_____________________________________________1 
Wahrscheinlich das drei Mal erschienene Archivio storico per Trieste, l’Istria e il Trentino herausgegeben von S. Morpurgo und A. Zenatti (Roma, 1884-1886), abrufbar unter 
http://www.europeana.eu/portal/search.html?query=archivio+storico+per+il+trentino&rows=24.