Caro e illustre amico,
Belgirate (Lago Maggiore) 14 IV 1921
Con le nuove tasse postali e con la impossibilità di essere pagati da noi nella classe nostra miseranda, più degli spazzini, debbo aggiungere alle tante rinunzie quella dello scrivere lettere e ridurmi alle cartoline più economiche. Più si avvanza e più il martirio cresce, ma, pazienza.
Debbo vivamente ringraziarla del nuovo Suo luminoso contributo linguistico (note 1), e l’interessantissima e per me convincente indagine sul passivo che mi ha mandato e che ho letto qui in questa mia povera campagna con vivo piacere. Quanta larghezza e luminosità di idea e richezza di informazione è sempre in Lei. Un minimo fatto linguistico apre si ampia breccia sul conoscere nostro e la cosidetta Wirklichkeit. Ho dovuto sorridere della pronta giustezza ch’Ella fa della psicologia dei popoli (a proposito dell’attivo e del passivo) confrontandola  dal Wyplel. (note 2) Credo che Ella esageri tributando tanto onore al Wundt (note 3) a me parso sempre caotico e poco profondo.
Tornerò a Torino il 20 e Le manderò, per distrarla, un mio saggio sul Byron. (note 4) A Madrid si è finalmente stampata in un grosso volume (che forse nessuno può comprare) la mia intera Bibliografia su Viaggi in Ispagna (note 5). Una cosa un po‘ mostruosa che la farebbe sorridere.
Sempre la ricordo, sempre con grande affetto.

Suo
Arturo Farinelli

_____________________________________________1 Schuchardt, „Possessivisch und Passivisch“, SB d. Preuss.Akad. d. Wissen. 1921, 651–662.2 Ludwig Wyplel (1855-1926), Gymnasiallehrer und Sprachforscher.3 Wilhelm Wundt, vgl. Lfd.Nr. 
86-02960.4 Vgl. Lfd.Nr. 
114-02988.5 
Farinelli, 


Viajes por España y Portugal desde la edad media hasta el siglo XX. Divagaciones biográficas
, 2 Bde., Madrid 1920-30.