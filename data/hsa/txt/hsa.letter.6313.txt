R. Università di Padova
SEGRETERIA (note 1) Padova 22. III. 1920
Illustre e caro Maestro,
ricevo e rispondo subito per significarLe che sono stato lietissimo di vedere suoi caratteri, e così fermi e nitidi e giovanili! Me ne rallegro assai e Le mando per Pasqua prossima gli auguri più rispettosamente affettuosi.
Io m’associo a Lei nel desiderio dell’intima fratellanza tra Italia e Germania: e dico Germania nel senso esteso, che abbraccia la stirpe tedesca entro e fuori i confini dell’impero.
Ma sopra le genti splende il senato  degli spiriti eletti, avvinti dal comune sacerdozio del vero e del bello. E fu per me doloroso interrompere durante la guerra la corrispondenza con i colleghi tedeschi. Ora non so dirLe quanto mi compiaccio della rinnovata corrispondenza. Sto attendendo alla 3.
a ediz. del mio Manuale Provenzale (note 2) e a più altre cose per le quali è indispensabile conoscere i contributi tedeschi. Il mondo non è lieto, ma è così bella la scienza, cui Ella, Grande Maestro, ha recato e reca infaticato l’aiuto del possente ingegno!
Di Lei, con devoto cuore,

aff.mo

V. Crescini

_____________________________________________1 Auch hier gibt es einen Brief mit dem gleichen Briefkopf an Giulio Bertoni, allerdings erst vom 19.10.1931.2 Crescini, Manuale per l’avviamento agli studi provenzali: introduzione grammaticale crestomazia e glossario, Milano: Hoepli, 1926 (3. ed. migliorata). – Schuchardt wird darin auf den S. 11, 48 u. 117 erwähnt.