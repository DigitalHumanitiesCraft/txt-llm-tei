Amico pregiatissimo.-
 Voi mi corbellate; ma dai pari vostri si accetta volentieri ogni cosa. L'ermeneutica sincera è questa: che il ritratto si ricambia, sotto pena di lasciar credere che il cambio ripugni! (note 1) - Mi conforta poi davvero quanto mi dite sulla 'Poscritta' (alla quale vedrete che nel fascicolo s'aggiunsero altre due paginette (note 2)), e solo mi dispiace che mi vada perduta pur questa occasione di vedervi comparire nell' 'Archivio'.- V'auguro che i 'nervi' non vi molestino, benchè mi voglia parere che si tratti di molestie che rendano sempre più acuto e pronto lo spirito vostro e che la vostra inoperosità sia molto più produttiva che non le sedule fatiche degli altri.
 Vostrissimo

 G. I. A.

Mil., 8. 11. 86.
_____________________________________________1  Vgl. 080- B5_45.2 G. I. Ascoli: Ancora del francese soif, ecc., in: AGI 10 (1886-88), 106-108.