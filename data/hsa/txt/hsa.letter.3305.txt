 Graz 26.2.77  (note 1)
 Carissimo amico!
Vi ringrazio sinceramente dell’interessante articolo che m’avete mandato (note 2). Anch’io apparteneva a quelli che il Carducci persuase. – Vi mando sotto scritto un mio articolo sulla fondazione Diez (note 3). Vorrei che se parlasse in 
Italia della mia idea (che è anche quella del Mussafia (note 4), come esso dichiarò  apertamente a’ signori di Berlino prima che essi stampassero il loro circolare) (note 5). Non potreste toccarne con quattro parole nella Gazzetta d’Italia (note 6)? Allora vi pregherei di mandarmene una copia.
In grandissima fretta

Tutto il vostro

H. Schuchardt

_____________________________________________1 Il testo è scritto su un biglietto che reca impresse le iniziali H. S.2 Anche se manca la precedente lettera di D’Ancona, si può identificare lo scritto con il volumetto 
Del personaggio al quale è diretta la canzone del Petrarca “Spirto gentil”: Stefanuccio Colonna o Cola di Rienzi? (Livorno, 1876)
, nel quale D’Ancona difende l’attribuzione della canzone petrarchesca a 

Stefano Colonna il Giovane, così com’era stato proposta da Carducci.3 Hugo Schuchardt, Eine Diezstiftung, «Beilage zur Allgemeinen Zeitung (Augsburg, München)», 737 (18.2.1877) (HSA 090), pp. 292-300. Com’è noto, Schuchardt proponeva Roma e non 
Berlino come sede della Fondazione e auspicava un maggior coinvolgimento degli studiosi francesi e italiani. Sulla storia della Fondazione, fondamentali sono i lavori di Jürgen Storost: Die Diez-Stiftung. I. Zur Gründungsgeschichte, «Beiträge zur romanischen Philologie», 28 (1989), pp. 301-316;Die Diez-Stiftung. II. Zur Wirkungsgeschichte, «Beiträge zur romanischen Philologie», 29 (1990), pp. 117-133;Noch einmal: zur Diez-Stiftung, «Romanistisches Jahrbuch», 45 (1994), pp. 74-84. Al rapporto di Schuchardt con la Fondazione Storost ha dedicato il volume Hugo Schuchardt und die Gründungsphase der Dietz-Stiftung. Stimmen in Briefen, Bonn, Romanistischer Verlag, 1992.4 Cf. n. 3 della lettera 11-00076.5 Il riferimento è all’Aufruf zur Diezstiftung, pubblicato sul primo numero della «Zeitschrift für romanische Philologie» del 1877 e di cui Mussafia era stato uno dei firmatari.6 Ossia la «Gazzetta ufficiale del Regno d’Italia», nata nel 1860 come continuazione della «Gazzetta piemontese».