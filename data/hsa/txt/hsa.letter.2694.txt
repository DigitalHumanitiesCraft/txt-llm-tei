Mio Illustre e Venerato Professore, (note 1)
oggi è uso presso di noi di presentare i nostri auguri alle persone che amiamo, ed io, anche per parte de’ miei, auguro a Lei, venerato Maestro, molti e molti anni di salute e di felicità. Sia conservato sano e robusto al  Al Chiarissimo Sig.r Professore Hugo Schuchardt dell’Università – Accademico de’ Lincei Graz – (note 2) la Scienza e alla stima degli studiosi del mondo.
Di me non Le parlo. Ho l’insegnamento e la direzione nella Scuola Tecnica di questa città, e vivrei in pace e forse anche lavorerei, se pochi invidiosi non mi stessero da presso. E, per giunta, l’altro giorno un incendio ha distrutto buona parte delle mie cosettine. (note 3) Pazienza! Accolga, Maestro, i saluti e gli auguri del
Suo per sempre
G. De Giacomo

_____________________________________________1 La data della presente lettera è incerta e perciò è stata collocata in fine del carteggio. Dal contenuto si lascia desumere che probabilmente si tratta di una lettera scritta in occasione di un compleanno di Schuchardt.2 De Giacomo usava talvolta indicare sulla seconda pagina il destinatario della lettera. Il testo della lettera stessa continua soltanto a pagina 3.3 Non è stato possibile avere informazioni utili riguardo l'incendio in questione. Le "cosettine" – oggetti di interesse etnografico – a cui si fa cenno vengono menzionate nella lettera 31-3720 del 31 maggio 1907. Questo permette una collocazione cronologica della lettera dopo tale data però resta comunque incerta.