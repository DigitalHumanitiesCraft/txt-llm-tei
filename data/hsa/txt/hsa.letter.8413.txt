[CARTOLINA POSTALE ITALIANA 

PISA FERROVIA 23-6-05]
 Pisa, 23 giugno 1905.

Chiarissimo Professore,
ho provato un gran piacere ricevendo la Sua splendida pubblicazione dedicata al 
Mussafia. (note 1) Se non la ringraziai subito, come avrei dovuto, voglio tener conto che allora ero stato colpito da poco da una grave disgrazia famigliare. Era morto un mio fratello di 43 anni e per un pezzo fui distratto dagli studi. Ho incominciato a leggere il Suo lavoro, ma devo rimandare la continuazione della lettura a quando sarò fra qualque settimana in campagna presso la mia famiglia (ad Asolo in provincia di Treviso). Fin d’ora per altro comprendo che la sua importanza non si restringe alle indagini speciali che gli diedero origine. L’importanza maggiore mi sembra consistere nella dimostrazione dell’utilità del metodo da Lei seguito.
Cordiali ringraziamenti e saluti. 
Mi creda Suo dev.moLeandro Biadene

_____________________________________________1 Hugo Schuchardt an Adolf Mussafia. Graz: Leuschner & Lubensky, 1905.