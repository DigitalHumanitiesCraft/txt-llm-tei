Egregio e illustre Signore!
Innsbruck, 9 Febbraio 95.
La Sua generosa profferta mi confonde, ed io non so come ringraziarla di questo suo nuovo favore.
Il mio lavoro sul D. Giovanni  (note 1) è un rifacimento (sotto forma di recensione, sul Giorn. Stor., uso quella dei Primi contatti fra Spagna e Italia) di un magrissimo e inutilissimo libro comparso poco fa.
F. de Simone Brouwer ... D.G. nella poesia e nell'arte musicale, Napoli 1894. 
Soffro assai della mancanza di libri – in qualche punto non arrischio che congetture.  Le Sue ricerche sulle origini della leggenda mi sarebbero tanto più preziose in questo che io ho proceduto un po’ da scettico ed ho scritto questa frase che le farà crollare il capo:
„Comincerò con una professione di fede un po’ strana ed un po’ eretica. Io non credo a nessun Don Giovanni storico, non credo a quei Tenorio o Maraña che i più hanno messo in campo come prototipi della leggenda, non credo nemmeno per sogno al cosidetto Spagnolismo della leggenda, la quale, a parer mio penetrò in Ispagna dal Settentrione, mi dispiace di non saper dire né come, né quando; non credo un filo a quei fatterelli, ratti di donne ecc. … che si narrono tuttodí dai sostenitori accaniti del „vero ed unico“ Don Giovanni. Credo invece e so per certo che negli annali di Siviglia non c’è nulla che accenni menomamente alla storicità di quest'eroe del più sfrontato libertinaggio … credo che le grandezze di D. G. siano tutt'altro che caratteristiche della nazione spagnuola ... credo che la leggenda risalga fin in su del '500,  del '400 che a guisa della legg. di Roberto il Diavolo andasse man mano vestendosi del maraviglioso e fantastico proprio all'immaginazione del Mezzodi ...“ (note 2)
 Ma il giudizio Suo autorevolissimo mi farà forse dettare altri articolo di fede meno critici dei presenti.
Le mando un giornale di qui con una notizia d'un mio discorso. (note 3) Io non ho nessuna fiducia nella grazia del Ministero, le speranze nutrite un giorno io le ho spente, per sempre. Se Ella non mi avesse spinto con estrema bontà all'ultima petizione, sostenendomi col Suo consiglio ed aiuto, io non mi sarei mosso d'un dito. La grettezza, la pedanteria (la voce del mio successo a Graz s'è sparsa rapidamente a Innsbruck dove alcuno ha pietà di me e va dicendo che a Zurigo in fin dei conti ognuno può farsi dottore) colla quale si è voluto ricompensare un romanista ch'è dei pochissimi cultori della letteratura tedesca ed ha fatto speciale studio del massimo  poeta 
Austriaco (note 4) è si raccapricciante ch'io non posso nutrire altro desiderio fuor di quello di rimpatriare anche a costo di vivere povero e illuso.
Mi creda con tutta stima e colla gratitudine più viva

Devotismo Suo

Arturo Farinelli

_____________________________________________1 Vermutlich 


Don Giovanni. Note critiche
, Torino 1896.2 So in Farinellis Rezension des Werks von 
Simone Brouwer, 


GSLI
27, 1896, 8f. Es gibt auch eine Rez. aus seiner Feder in der 


Revista crítica de historia y literatura españolas
 1, 1895, 8f.3 Nicht beigefügt, nicht zu ermitteln.4 
Grillparzer und Lope de Vega, Berlin 1894.