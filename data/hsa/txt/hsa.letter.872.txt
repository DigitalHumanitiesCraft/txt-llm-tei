 Milano, 27 agosto 1871.
Caro e riverito amico,
Le chiedo scusa del lungo silenzio, e La prego di accettare, comunque tarde, le vive mie grazie per l'ufficio che Le è piaciuto di fare a mia discolpa presso il sign. Krehl (note 1).
Ella mi parlava di certe Sue osservazioni sui Saggi ladini, che avrebbe potuto mandarmi per l'Archivio. Ho io bisogno di dirle che ogni scrittura che mi venga da Lei mi sarà sempre un vero regalo? Intanto Le accompagno il primo foglio engadinese (note 2), al quale terranno súbito dietro i restanti. Spero che questa sezione sia meno magagnata della soprasilvana (note 3), e possa in qualche parte incontrare la Sua approvazione.
Mi conforti sempre della Sua amicizia, e mi voglia avere
 Suo affmo devmo

G. I. Ascoli.

_____________________________________________1 

Christoph von Krehl (1825 -1901), Orientalist.2 AGI 1 (1873), 161-241.3 AGI 1 (1873), 6-113.