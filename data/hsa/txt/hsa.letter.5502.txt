[Poststempel: Gmunden, 2 VIII 1906]
Caro e illustre amico
Ricevetti la Sua cara lettera in momenti un po’ angosciosi. Per essermi troppo curvato sui monti di Bad Fuschl a coglier fiori durante la pioggia, mi procurai un’orribile ed ostinata oppressione al petto. Ancor ora stento a respirare. Ho grande lavoro, e grandissima malinconia di non poter giungere a nulla. – Il nostro bisticciare non porta il minimo servizio all’amicizia che ci lega. Vorrei ch’Ella vedesse in me l’affetto immenso che per Lei nutro. Ella, accendibile a tutto, sensibilissimo, e mille idee volgendo e rivolgendo nel Suo limpido intelletto, è fuor del mondo dei pedanti, che non contrastano e non importunano nessuno, perchè rigidi come pietre. Ma, lo creda: nulla si può fare in Austria, e la tomba agli Italiani è decretata. Che vuol ch’io faccia a Vienna coi ministri, se è evidente e 
vivissimo il desiderio d’avermi fuor dei studi. Gran peccato dicevo io a Vienna a quel polacco (note 1) (ch’è il gran factotum; e con lui il Kelle (note 2), peggio assai disposto degli Ital.) ch’io non sia morto per tirarvi più presto d’impiccio!
Giunse a Graz il glossario del Pellandini? (note 3) Io scrissi di spedirlo direttamente.
Affettuosissimamente la saluta Suo Dmo
A Farinelli

_____________________________________________1 

Ludwik  Ćwikliński (1853-1941), Klass. Philologe, Rektor der 
Univ. Lemberg, 1917-19 Erziehungsminister in Wien.2 
Carl von Kelle, vgl. Lfd.Nr. 
58-02932.3 
Vittore Pellandini, „

Glossario del dialetto d’Arbedo, con illustrazioni e note di C. Salvioni
“, Bullettino Storico della Svizzera Italiana 17, 1895, 73-85, 103-110, 132-147, 18, 1896, 24-46.