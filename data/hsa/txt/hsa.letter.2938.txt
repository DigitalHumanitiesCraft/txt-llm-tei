Roma (Via Giulio Romano 52) 17/IV 912
Illustrissimo Sigr Cons.° Aul.°
La ringrazio sentitamente della memoria che Le piace tenere di me. Ieri sera vidi il Suo amico D'O[vid]io e gli feci l'ambasciata. Egli m'incaricò di dirLe tante e tante cose, fra l'altro che gli era doluto assai di non aver potuto far nulla per il Suo genetliaco (note 1) perché (diss'egli) non ne era stato avvertito a tempo. Comunque, La saluta vivamente. Il prof. napolitano si reca a Venezia, all'inaugurazione del Campanile. Io gli suggerii di fare una capatina fino a Graz; ma il D'O si schernì dicendo che temeva per la sua salute. Mi chiese nuove del Suo esser ed io gli riferì quello che sapeva. Spero che Ella non si sarà risentito della temperatura così repentinamente rinscurita, come me ne sono risentito io, che da 2 settimane sto tutto malagiato. Per questo ho deciso anche di lasciar quanto prima questa città. Sarò a Graz martedì mattina  e il giorno stesso passerò da Lei a farLe il solito rapporto, che questa volta sarà poco o nulla interessante, arrivederci dunque martedì. Mi conservi la Sua preziosa benevolenza accolga i saluti del Monaci ed insieme a questi, quelli più rispettosi,
dell'obbligatmo Suo

A. Ive

_____________________________________________1 Schuchardt wurde am 04.02.1912 siebzig Jahre alt.