Mio caro e illustre amico,
Gmunden 25 IX 1909.
Per gran tempo ho accarezzato l’idea d’un viaggio a Graz. L’avrei riveduto. Il congresso (note 1) sarebbe stato un pretesto per trovarmi con Lei.
Ma ho poi maturato una riflessione che qui mi trattiene. L’Austria, in fondo, m’ha espulso con ignominia, m’ha sacrificato alle miserabilissime miserie politiche. Non è dignitoso che io dimentichi l’offesa ricevuta, ed appaia in un convegno di sapienti tenuto nel cuor dell’Austria stessa. Ai colleghi che mi ricordano mando un affettuoso saluto.  Nè la leggerezza può essere in me tollerata, scusata. So di alcuni che ancor gioiscono del fango buttato su di me, colpevole di non so quali delitti.
Perdoni adunque se io qui resto, e se in questa povera vita così fugace io dò tanto peso agli affari di coscienza. Addio
Suo
A. Farinelli

_____________________________________________1 Vgl. Lfd.Nr. 83-02957.