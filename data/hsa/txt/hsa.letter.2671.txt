Illustre e Venerato Maestro, (note 1)
mi ha scritto, da Palermo, il Professor Loria, (note 2) ed ho accettato l’incarico di prender viva parte al lavoro per il Museo di Etnografia.
Tutto debbo alla S.a V.a, né so ringraziarLa. Ella ha messo innanzi il mio nome. (note 3) Farò di tutto perché il mio lavoro possa essere utile agli studiosi.
Il Loria ha scritto al Ministero della P.a I.ne per otAll’Illustre Maestro Signor Professore Hugo Schuchardt Accademico dei Lincei Graz (note 4) tenermi un breve congedo. E mi metterò alla ricerca: tornerò a rifrugare per i casolari di questa regione. Già sento in me la sopita fiamma dell’entusiasmo che mi guidò per ben diciasette anni.
Ma Lei, Professore, mi dovrebbe aiutare. Io non so di etnografia. Vorrei sapere che potrò trovare tra i marinari, e se le reti di Cetraro abbiano una certa importanza. Prima di comprare qualcosa vorrò essere sicuro della buona riuscita.
Perdoni, Professore, e accolga l’affettuoso ossequio del
Suo
 G. De Giacomo

_____________________________________________1 La datazione della presente lettera è incerta poiché la lettera non reca né data né luogo. La collocazione nel carteggio è avvenuta a partire di diversi aspetti contenutistici: Il primo è il fatto che nella lettera viene menzionato l’invito di Loria a De Giacomo a partecipare alle raccolte per il Museo e la Mostra di Etnografia Italiana, che avvenne con ogni probabilità dopo la raccomandazione di Schuchardt di cui a nota 3. Nella lettera precedente (41-3734) del 14 gennaio 1910 vi si trova cenno e vi si allude anche alla difficile conciliabilità dell’incarico di raccogliere oggetti per la Mostra etnografica del 1911 con li normali impegni lavorativi di De Giacomo. Questa problematica avrà probabilmente indotto il 
Loria a chiedere il congedo per De Giacomo al Ministero della Pubblica Istruzione di cui nella presente. Infine anche il ringraziamento per i consigli riguardo la raccolta etnografica, richiesti a Schuchardt nella presente, espresso nella lettera seguente, rende verosimile la sequenza delle lettere proposta in quest’edizione e lascia presumere che la presente lettera sia stata scritta tra il 14 gennaio 1910, data della lettera precedente (41-3734) e il mese di marzo del 1910, in cui De Giacomo già si trovava a Firenze per contribuire al Museo di Etnografia (cf. le lettere 44-3749 e 45-3735 entrambe del 21 marzo 1910).2 Lamberto Loria (1855-1913), cf. nota 4 alla lettera 38-3729.3 In effetti, sembra che Schuchardt avesse raccomandato De Giacomo a Lamberto Loria (cf. Puccini 2005: 41 e la ivi citata lettera di Schuchardt a Loria del 21 novembre 1909 a p. 54, nota 69).4 De Giacomo usava talvolta indicare sulla seconda pagina il destinatrio della lettera. Il testo della lettera stessa continua soltanto a pagina 3.