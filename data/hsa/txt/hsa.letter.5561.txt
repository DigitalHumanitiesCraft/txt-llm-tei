Caro e illustre amico,
Villabassa (Niederdorf) 
Pusteria (note 1)
 8 Agosto 1924
Da tanto tempo non ricevo più nessun segno di vita da Lei. Le mandai nel Novembre scorso l’Humboldt et l’Espagne, in parte rifatto nel vol 7° della mia collana Letter. moderna, dove moltissime volte la ricordo e promettevo in una nota uno studio Da Wilhelm von Humboldt a Hugo Schuchardt che farò se mi rimarranno le forze. (note 2) Stupesco di non avere mai ricevuto un cenno, un Suo giudizio, un Suo saluto. Non raccomando mai. Che si sia  smarrito quel libro che parlava prima a Lei, maestro mio, che a tutti gli altri? Rinnoverei ora la spedizione.
Sono qui al solito mio ritiro alpestre, e per distrarla, le mando il saggio sui Tedeschi in Ispagna. (note 3) Ho pubblicato un vol. su Byron  (note 4), prima che l’anno si chiuda vuoterò un sacco di libri. Un guizzo di luce, e poi succederanno le tenebre e mi estinguerò nel nulla.
Sempre e col più vivo affetto La ricordo

Arturo Farinelli

_____________________________________________1 „Un’altra spanna di vita era dietro di me, quand’io mi risolsi di scegliere, nel 1924, l’alta Pusteria come residenza fissa nelle mie vacanze estive. Avevo stretto amicizia col Vescovo di Bressanone, originale e carissimo uomo […]. Tanto si era affezionato a me da offrirmi come dimora una sua casa campestre a San Vito presso il Lago di Braies a bassissimo prezzo. Vi si andava da Villabassa per una strada di leggera salita, tra foreste, oltre l’incrocio segnato da una chiesetta …“ („Ricordi atesini“, 


Nuovi saggi e nuove memorie con un appendice
, Turin  [u.a.] 1941, 36f.).2 Nicht verwirklicht.3 Vgl. Lfd.Nr. 

108-02882.4 Farinelli, 

Byron e il byronismo, sei discorsi
, Bologna 1924.