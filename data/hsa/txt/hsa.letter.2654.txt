Chiarissimo Sig.r Professore,
A dispetto de’ miei dolori morali e delle mie preoccupazioni ho spolverate le mie vecchie carte e mi son cominciato ad occupare della trottola- In una nota tra “i giochi infantili” nel 1890, scrissi: “La trottola (strummulu, ruscillu, carrocciulu ecc. ecc.) è conosciutissima in Calabria, ma ha tanti nomi nei vari paesi, che, a suo tempo, dovrò farne raccolta” Ma, quel tempo non venne mai! Ora mi son messo alla ricerca, e a Lei, illustre Professore, scriverò tutto il frutto delle mie indagini. Il paleo, veramente, è poco conosciuto, ma c’è, e viene chiamato “sbriennulu” (note 1) – Le manderò disegnato le varie forme (alcune trottole le fanno di ghiande o di bottoni), (note 2) e però vorrei che Ella mi precisasse i limiti delle mie ricerche. 
Il Prof. Turri (note 3) di Roma mi scrive che ora mi gioverebbe una forte raccomandazione al Ministero.
La saluto e Le porgo le affezioni de’ miei – mi creda 

suo sempre

G.De Giacomo

_____________________________________________1 Questa denominazione assieme ad altre viene citata da Schuchardt nella sua opera sulla trottola in Basco del 1924 (Schuchardt 1924: 357).2 
I disegni delle trottole sono conservati nella sezione “Werkmanuskripte 17.4.2”.3 Eventualmente il riferimento è a Vittorio Turri (1860-1921), storico italiano.