Illustre Signor Professore,
Mi preme di aver notizia della preziosa salute di Lei; essendo questa di comune interesse per la società letteraria e civile.
L’anno scorso a questa stagione io mi sono preso la libertà di mandarle un Esemplare della Raccolta delle Villotte Friulane fatta da me. Vorrei pregarla di farmi sapere, se la ha letta, e se ci ha trovato qualche cosa di notevole. Nel caso ch’Ella avesse scritto qualche cenno su queste poesie popolari in un periodico tedesco, La pregherei di volermelo indicare, affinché  io possa farmelo spedire.
Il Signor Cavaliere Franz, che ho pregato di volerle consegnare questa lettera, è anche pregato di riferirmi la risposta della S.V. nel caso ch’Ella abbia qualche cosa da dirgli, in proposito; perché non vorrei ch’Ella s’incomodasse di scrivermi.
Sarò tuttavia più tranquillo sullo stato della salute Sua, se vedrò il carattere di Lei. La qual salute io Le auguro ottima per il Capo d’anno, che sta per incominciare.
Voglia sempre tenermi, Ill
ustre Signore, per
 Suo Devotissimo
 Servitore, 
D.rA. Arboit
 Prof. nel R.o Liceo di

Piacenza


31/12 77.
