 Milano, 26 marzo 1869.
Pregiatissimo signore ed amico,
Mi è doluto il sentire dalla cara Sua dell'11 u. s. che la Sua salute abbia sofferto, ma vo' sperare che ormai ogni traccia del malore si sia dileguata. Aspetto poi con vera ansietà la Sua venuta a Milano, e sto certo ch'Ella vorrà a dirittura sbarcare in casa mia (Pontaccio, 14). Intanto anticipo a ringraziarla per la gentile Sua adesione a collaborare all'Archivio, il quale mette in Lei buona parte delle sue speranze. Ove Ella resti ancora in Roma per qualche tempo, mi permetterò di mandarle costà alcune mie proposte per le trascrizioni (note 1) , e di ricorrere al parer Suo anche per altre cose. Ma venga, e presto; e soprattutto mi ami e mi creda 
 Suo affmo devmo

G. I. Ascoli.

_____________________________________________1  Ascoli war sehr rigoros, was die Arbeiten für das AGI betraf: vgl. dazu auch L. della Gatta Bottero / I. Zeppetella: Il carteggio Ascoli-Flechia, Roma, 1977; sowie Paolo Faré: I carteggi Ascoli-Salvioni, Ascoli-Guarnerio e Salvioni-Guarnerio, in: Memorie dell'Istituto Lombardo 28 (1964), V-XXX, 1-221.