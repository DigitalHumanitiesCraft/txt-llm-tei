Firenze, 14 marzo 1908
Caro Amico,
leggo nel Literaturbl. l’annunzio dell’”Erster Kongress für sachliche Volkskunde”, e penso che un manifesto dovrebbe esser mandato al D.r Lamberto Loria, ideatore, raccoglitore, ordinatore di un Museo di Etnografia Italiana, che v’interesserà parecchio nella non lontana visita che m’immagino siate per fare a Firenze. Del Museo ha discorso il Marzocco nel numero della settimana scorsa, che mi affretto a mandarvi. (note 1) Il Loria sta di casa in Via Bonifazio Lupi, 25; la sua creazione è in Via Coletta, 2. Se della splendida pubblicazione per il Mussafia (note 2) vi restasse ancora qualche esemplare disponibile, essa sarebbe di certo ricevuta con giubilo. Non assicuro tuttavia che i ringraziamenti verrebber subito; perché il Loria è ad ogni momento in moto. Ieri l’altro doveva pranzare con una brigata di amici; ed ecco che invece era partito giusto allora per Roma.
Cordiali saluti.

Aff.mo

Pio Rajna

_____________________________________________1 Cf. Orvieto, A. 1908. “Un tempio dell’italianità”. In Il Marzocco XIII., Band 10, 8. März 1908, p. 1.2 Schuchardt (1905) An Adolf Mussafia (Brevier/Archiv Nr. 480).