Poschiavo (Svizzera), 16 Luglio 98
 Ill.mo sig. professore, 
 La ringrazio della sua cordiale cartolina. Le avrei risposto subito, se il giorno 2 corrente non avessi lasciato Milano per questa valle, dove mi giunge la sua con discreto ritardo. Ella sa quanto valore io attribuisca al suo giudizio; ma non oso importunarla per qualche particolare. Mi duole assai di non aver saputo della pubblicazione dello St.; la Revue de Ling. (note 1) non l’ho potuta consultare assiduamente. Sed factum infectum fieri nequit. L’audacia, di cui Ella m’accusa, naturalmente non parve tale del tutto ai miei occhi; m’avranno sedotto le miei privazioni soggettive: a ogni modo, La ringrazio di nuovo e me Le rassegno col debito ossequioso 
Devmo e obblmo
Claudio Giacomino

_____________________________________________1 Die von Julien Vinson herausgegebene Zeitschrift "Revue de Linguistique et de Philologie Comparée”.