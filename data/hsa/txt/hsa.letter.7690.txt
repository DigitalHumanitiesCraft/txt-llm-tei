Mio caro d’Ovidio!
Mi rallegro di sapere che lavori come un cane; questo vuol dire vivere da uomo. Anche per noialtri bibere già non è vivere (note 1); ma io adesso ho una certa difficoltà a lavorare: vedo doppie le cose (perturbazioni nervose delle quali già soffrî – molti anni addietro – per più d’un mese) e per lo più non guadagnano a esser viste doppie. Così hai da scusarmi, se scrivo pochissimo, anche forse perchè io non ti dia il titolo che vi appartiene; so che tu sei qualchecosa come cugino di S.M., almeno in secondo grado (note 2).
Tuus tuarumque sicut semper devotissimus 
HSch.

_____________________________________________1 Richiamo scherzoso del detto latino, attribuito a Giulio Cesare, Beati hispani quibus vivere bibere est, con riferimento a una condizione di vita felice, fatta solo di piaceri.2 Non si sono trovate conferme di una parentela dei D’Ovidio con la casa reale. Forse qui S.M. sono le iniziali di un personaggio noto a entrambi i corrispondenti, e non l’acronimo di Sua Maestà. Un’altra ipotesi è che Schuchardt alludesse scherzosamente al fidanzamento di una figlia di D’Ovidio, Elvira, con l’erede di un'importante dinastia imprenditoriale franco-napoletana: Carlo Lefebvre, conte di Balsorano, che sposerà nel 1909 (cf. 
http://www.famiglienobilinapolitane.it/Genealogie/Lefevbre.htm).