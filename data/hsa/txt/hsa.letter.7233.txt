[CARTOLINA POSTALE, ROMA-FERROVIA, 9-2-91]
Pregiatissimo Amico, 
Col più vivo interesse vado seguendo (benchè da semplice dilettante) le Sue preziose esplorazioni nel dominio dei Creoli; (note 1) ma questa sul malaioport. di Batavia e di Togu [sic] mi eccita in particolar modo allo studio, poichè, come Ella già mi faceva osservare, sotto la veste ol.-malacca si ritrova del portoghese antico! Grazie dunque; ma grazie anche più della benevole memoria che Ella conserva di me; e possa il ricordo della vecchia Roma che tanto Le deve, attirarla un‘altra volta qui ove Ella è tanto desiderato.
il suo affmo
E. Monaci

_____________________________________________1 
Schuchardt, „Kreolische Studien IX. Ueber das Malaioportugiesische von Batavia und Tugu“, Sitzungsberichte der philosophisch-historischen Classe der Kaiserlichen Akademie der Wissenschaften. Wien 122, 1890, 1-256.