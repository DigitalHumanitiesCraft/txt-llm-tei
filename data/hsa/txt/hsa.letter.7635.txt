Largo Latilla, 6
Caro Schuchardt,
Il cuore me lo diceva che tu eri stato l’antesignano (note 1). Ma il cuore dovrebbe dire anche a te che per codesta ragione tu vieni ad essere uno dei padri della neogrammatica. Ma non voglio anticipare la disputa. Tanto più che non voglio mi creda un neogrammatico arrabbiato (note 2). Per ora non fo che ringraziarti della notizia che mi hai procurato.
Nella mia cartolina ti domandavo qualcos’altro. Se cioè tu conosca un lessico tedesco in cui le voci latine sieno catalogate secondo la terminazione di modo che volendo tutte le parole terminate p. es. in -ilus io non sia obbligato a spogliare da me il lessico latino. Conosci il Pape (note 3)? Salutami il Meyer.
Addio. Il tuo
F. d’O.

_____________________________________________1 In risposta alla cartolina precedente di D’Ovidio, Schuchardt gli aveva evidentemente ricordato la sua monografia sul vocalismo del latino volgare: Vok. Vulg., come confermano i rimandi a quest’opera (I, p. 471 sgg.; II, p. 192) in D’Ovidio, Quantità. Cf. la nota 3 alla lettera XXVII, HSA, B 8452.2 La disputa a cui D’Ovidio allude in questa cartolina e i suoi orientamenti rispetto alle teorie dei neogrammatici emergeranno più chiaramente nelle missive che i due corrispondenti si scambieranno nel corso del 1886.3 
Probabilmente, Richard Pape (Magdebur 1859 - ?), giovane studioso allievo di 
Hermann Suchier, addottoratosi presso l’Università di Jena con la dissertazione Die Wortstellung in der provençalischen Prosa-Literatur des 12. und 13. Jahrhunderts, Jena, Hossfeld, 1883.