Generoso-Culm, 1. 8. 98.
Pregiatissimo e carissimo amico.- 
Arrivo finalmente a questa stazione sospirata, dove mi attendevano le mie cartelline, accompagnate dalla buona vostra lettera. Mi duole vivamente d'avervi contristato, ma di certo dovete essere persuaso che non l'ho fatto apposta. Ci sarà forse entrato un po' di quello che voi chiamate, se non isbaglio, il galgenhumour , inspiratomi dal mio ingresso nella settantina. Se m'avverrà, come credo, di riparlare delle etimologie contestate, lo farò sicuramente per maniera che non ne soffra, neanche per ombra, la nostra amicizia, che è uno dei maggiori vanti di cui la mia vita si consola.
Il divmo affmo vostro

G. I. Ascoli.

