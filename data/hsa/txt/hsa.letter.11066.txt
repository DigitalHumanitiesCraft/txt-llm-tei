Illustre S. Professore. 
La dolcezza del ricevere la cartolina ricordo della villa che La ospita, è stata amareggiata (e quanto!) da quel “zu empfindlich”. Io amo la scienza d’amore vivissimo; ad essa ho sacrificata la salute, la giovanezza, perdute per sempre. Che di una questione di scienza, altissima, si faccia una questione di persone; che anch’Ella presti fede alle calunnie che altri diffonde sul conto mio; è cosa che m’addolora vivissimamente. L’unità rum. dalm. abruzz. pugliese è cosa fantastica, vana, non esiste che nella mente di chi la pensa. Rimanessi solo, non cesserò di proclamarlo con tutte le forze, tempo verrà, come Le scrissi, che mi si darà , e da tutti, piena ragione. Ella non mi conosce ancora! Ella non poteva recare maggior dolore a chi Le vuole devozione e ammirazione infinita.
Il suo
C. Merlo.
Portovaltravaglia (Como) 20 sett. 1909

