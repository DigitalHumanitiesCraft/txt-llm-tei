 Milano, 20. 6. 94.
Amico onorandissimo;
 sono stato lungamente indisposto o anzi ammalato, e non mi fu dato perciò di ringraziarvi prima d'ora della buona e bella vostra lettera del 18 aprile. È stata davvero una fatalità, per me, l'avervi così vicino e non potermi rallegrare della vostra presenza. Ma, cedant arma togae, che tradotto in volgare significa: cedano i vecchi amici alle belle laghiste!
Il Giacomino ha ora sotto stampa, nei 'Supplementi all'Arch. glott.', un nuovo lavoro sul solito suo tema, nel quale anche tocca rispettosamente di qualche vostra critica od affermazione.  (note 1) Siamo molto curiosi di sentire il vostro giudizio sul nesso 'basco-slavo'.  (note 2) Ora vedo che anche lo Charency ha nuove cose bascologiche.  (note 3)
Il Lattes (note 4) continua sempre nelle sue fatiche, non so con quanta fortuna, ma certo con mirabile costanza. E' entrato tardi negli studj linguistici, e perciò, come vedete, non è sempre sicuro ne' suoi criterj; ma ha una estensione di notizie e di letture, che di qua dall'Alpi si può dir fenomenale.
Presto vi manderò tre nuove puntate (Arch. XIII 3; Supplem. II; Continuaz. del less. paleoibern.), e vi prego di accoglierle con la benevolenza consueta.
Un mio ex-allievo, ora professore nell'Istituto Orientale di Napoli, il dott. Luigi Bonelli, sarebbe disposto a esplorar sui luoghi il maltese ecc.  (note 5) Prima di secondarlo più attivamente, vorrei sapere se voi stesso non pensiate a codeste esplorazioni; poichè, nel caso affermativo, nessuno di certo vi vorrebbe disturbare.
Continuate a volermi bene e a tenermi sempre
 s. affmo divmo vro

G. I. Ascoli.

_____________________________________________1 Claudio Giacomino: Sulle relazioni tra il basco e l'egizio, in: Supplementi periodici all'AGI 2 (1895), 14-96.2  Vgl. 
118-B76_1.3  Es handelt sich um folgendes Werk: 
Hyacinthe de Charency: De la parenté du basque avec divers idiomes des deux continents, Caen, 1894.4  Elia Lattes (1843 -1925), Philologe, Etruskologe, Linguist.5  Luigi Bonelli (1865 -1947) veröffentlichte ab 1897 in den Supplementi periodici all'AGI die Ergebnisse seiner Forschungen über das 
Maltesische.