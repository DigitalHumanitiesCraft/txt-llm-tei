[Largo Latilla 6] (note 1)
 Capodanno, ore 15 ½  (note 2)
Caro, son venuto a cercarti, e mi dissero che sei fuori: almeno il telefono mi ha negato l’udienza. Ier l’altro, quando tu venisti, ero all’Accademia (note 3); ieri ero uscito a esiger certi danari, perchè cominciavo ad essere in siccis.
Mi duole di non averti rivisto. Oggi pranziamo alle 18 (sei pom.). Se non ti secca, vieni a pranzare con noi. C’è un desinare così scarso che fa proprio per te – Non ti ho invitato a tempo, perchè in quanto a pasti tu sei divenuto un vero verbo irregolare, peggio di andare. Se uno ti dice alle 10 del mattino di far colezione, rispondi che hai cenato. Se per le 6 non sarai venuto, pranzeremo ma dolenti.
_____________________________________________1 Il testo è scritto sul retro di un biglietto da visita con questo indirizzo.2 L’unico anno in cui è certo che Schuchardt fu a 
Napoli nel mese di dicembre è il 1902 (cf. HS Nachlaß, p. 632); dunque questo pezzo di corrispondenza dovrebbe risalire al Capodanno 1903.3 Forse l’Accademia di Scienze Morali e Politiche, afferente alla Società Reale di Napoli, o l’Accademia Pontaniana.