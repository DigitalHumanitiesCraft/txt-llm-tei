Firenze, 21 maggio 1908
Caro Amico,
I Nyrop godranno molto il loro soggiorno costì. Ciò che meglio conviene al nostro amico è una compagnia limitata ed intima. Alla pensione dove stanno i Nyrop prendono i pasti colla famiglia dei padroni di casa. Evitano così l’americanesimo ed hanno il vantaggio di sentir parlare e di parlare italiano. A letto credo che vadano dopo le 10, o forse verso le undici. Una camera tranquilla sarà certo preferibile, specialmente se dà su [sic] giardino.- Interrogherei la signora, se l’essersi rivolto a me non mostrasse che non desiderate battere le vie dirette; ma in sostanza credo di capire bene le condizioni.- Coi colleghi, con persone simpatiche e scarse di numero, il Nyrop è gaio, vivace, espansivo. Nella solitudine e in famiglia la tristezza lo afferra e lo domina. È un gran peccato che egli sia così ridotto. -
Abbiatevi i più cordiali saluti dal

Vostro aff.mo

Pio Rajna

