Milano, 3 di Maggio 1898
 Ill. sig. professore, 
 Accolga ancora una volta le mie scuse per il disturbo che Le ho cagionato. Quanto Ella mi scrive a proposito dello St. è troppo ragionevole; tanto che io stesso non desideravo di saper nulla delle interpretazioni di cui si tratta se non nel caso che fossero state veramente pubblicate, e che perciò l’ignorarle mi potrebbe venir ascritto a negligenza. La ringrazio pure del cenno cortese ch’Ella si degna di trasmettermi rispetto al N LXII, del quale non mi sono occupato mai di proposito; né so quando potrò riprendere le mie esercitazioni più o meno bascologiche sul terreno delle iscrizioni; poiché per un po’ di tempo mi toccherà volgermi ad altre cose, e non vorrei correre il rischio di qualche ‘
constipation’ epigrafica. Perdoni la libertà eccessiva che mi son preso con Lei, e mi abbia sempre in conto d’uno dei suoi più ferventi ammiratori. 
Suo devmo e obblmo
Claudio Giacomino

