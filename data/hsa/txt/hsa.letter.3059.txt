Roma 10 Gennajo 1905
Illustre Signore:
Il Suo viglietto mi ha recato assai dispiacere, sentendo ch’Ella era indisposta.
Spero non si trattasse che di una leggera influenza ormai passata. Imagino di quanta neve saranno coperti i bei monti che circondano Graz. Ah! Se l’amico Ive, che ricordiamo sempre fosse quest’anno a Roma quanto si lagnerebbe del freddo che è straordinario!  E queste benedette case, sono tutt’altro che fatte pel freddo! Per non tediarLa a lungo, rispondo subito alla Sua richiesta.
I due corletti eleganti in legno bianco, ma lucidati, uno in giallo ed uno in nero, fatti per dipanare in due una sola matassa, hanno le loro stecche o bastoncini (dasso bianco) fissi ed è precisamente 
el corlo che no se seva e che resta sempre così. Quando, dipanata la matassa non servono più, si svitano dalla tavola che li sostiene e si adagiano in un sito qualunque.
Questi corletti furono portati da Vienna da mio Padre alla sua Mamma quando era studente e sono più che altro oggettini di lusso – e non credo quindi fossero così fatti, nell’usopopolare. Possono però esser modelli di corlo o arcolajo fisso. Spero che il freddo ed il vento cessino permettendomi una gita al Campo dei fiori, in cerca di un uomo che vende oggetti in legno e viene dalla Sabina. (note 1)
InviandoLe, questa volta, auguri vivi di buona salute La prego di ricordarmi all’Amico Ive a cui abbiamo brindato in compagnia dei soliti vecchi amici, che Egli conosce, il giorno della Beffana, strega (Marantega ven. o)

Mi creda, Egregio Signore

con [...] ossequi

Sua

Dev

Angela Nardo Cibele

_____________________________________________1 Vermutlich hat Nardo Cibele von diesem Ausflug ein oder zwei Spindeln mitgebracht, die in Schuchardts Sammlung eingingen. Auf der Spindel 
ÖMV/63.437 ist „campo dei fiori“ vermerkt, auf 
ÖMV/63.397 nur die Herkunftsangabe „romano“ vorhanden.