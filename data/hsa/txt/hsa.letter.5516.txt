Carissimo e illustre amico!
Gmunden, 1 VI 1907
Una semplice e asciutta carta in risposta alla sua ultima lettera che favella delle sue cosiddette „Tändeleien“ Calderoniane. (note 1) Studi in verità pieni di calore e di vita, e ancora oggi non invecchiati checchè ne pensi il gran glottologo. Ricondurla di tratto in tratto alle reminiscenze antiche non è male. Ed i ricordi suoi sono a me, qui perduto, preziosi sempre. Sto scrivendo tutto un libro di Divagaciones bibliogr. calderonianas. (note 2) Stendo un abbozzo del saggio sulle razze, correggo le stampe del 2° Vol del Dante e la Francia, scrivo recensi per il Giorn. stor. di lett. ital. e m’ammazzo per studiare il Carducci convenevolmente e soddisfare gli studenti di Vienna che desiderano il discorso di commemoraz.e in Giugno.
Sarà or tornato da Vienna. Poteva chiedere al Ministro M. (note 3) in piena seduta accad.a se gloriava davvero lo stato austriaco di avermi così lacrimevolmente e iniquamente trattato. Altro che i progressi della civiltà e i ridicoli I2I d’unione delle varie accademie!
Addio. Meglio è di non intristire e sorridere. L’abbraccia il suo dev.o

A Farinelli

_____________________________________________1 Schuchardt hat sich verschiedentlich zu Calderón, insbesondere zur neuesten deutschen Calderón-Literatur geäußert; vgl. auch „Goethe und Calderón“, Romanisches und Keltisches. Gesammelte Aufsätze, Berlin 1886, 120-149.2 
Farinelli, 

„Divagaciones bibliográficas calderonianas“
, Cultura española 6, 1907, 505-544.3 Nicht identifiziert.