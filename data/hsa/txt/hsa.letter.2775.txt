Illustrissimo sign. Professore.
Leggo oggi nella Gazzetta di Vienna, che la S.V. ill.ma è stata nominata a professore ord. di filologia romanza nell' università di Graz. Mi affretto a porgerle le mie più vive e più sincere congratulazioni e godo veramente che l' Austria abbia potuto fare un tanto acquisto a vantaggio della scienza ed a gloria e decoro dell' Università di Graz e delle  altre consorelle.
Colgo inoltre quest' occasione per farLe pervenire sotto fascia una copia della recente mia pubblicazione "Morfologia italiana" (note 1) ad uso de' ginnasî, che la S.V. ill.
ma si degnerà accettare quale tenue segno della mia più alta ed ossequiosa stima.
I miei lavori non hanno che il modesto scopo di servire in certo qual modo di istradamento ed introduzione allo studio delle opere di un Diez, della  S. V., di un Ascoli ecc. per la gioventù studiosa italiana, che come Ella avrà in Graz occasione di venire a conoscere, ne' primi anni de' suoi studî universitarî, conosce poco o nulla il tedesco e non piega facilmente la cervice a lavori troppo aridi e nuovi, come p. e. quelli di un 
Ascoli. Inoltre la più parte de' maestri e professori italiani nelle scuole secondarie austriache della Dalmazia, di Trieste dell' Istria e del Tirolo non hanno neppure un' idea  de' nuovi studî ed è per questo ch' io ho cercato di comporre una grammatica ital. ad uso de' ginnasî e de' candidati (Fonolog. Morfolog. Sintassi) (note 2) in base ai migliori lavori, ch' io conosca, e massime dietro la grammat. della ling. romanze del Diez, che anche in Italia è pochissimo conosciuta. Sono stato animato a comporre tali libri e dal  Prof. Mussafia (note 3) e dal Ministero, e mi lusingo sempre di avere fatta cosa utile alle scuole austro-italiane, e di ciò si persuaderà, spero, anche la S.V. ill.ma in Graz, la cui università è sempre frequentata da circa 200 ital., molti de' quali frequentano la facoltà filosofica ed Ella dovrà esaminare nella  lingua e letteratura italiana.
So anch' io, che ne' miei lavori vi sono mende e non poche, ma che siano del tutto inutili e non abbiano, almeno in parte a raggiungere il modesto scopo, a cui mirano, io non credo; e la critica che la S.V. ill.ma fece della mia Fonologia (note 4) nel Centralblatt (note 5), glielo dico sinceramente, non è stata fatta secondo lo spirito del mio libro, che tende unicamente ad appianare agli studenti e maestri ital. la via a studî più alti e più severi intorno alla nostra  lingua ital.
Quando la S.V. ill.ma conoscerà meglio l’indole della gioventù studiosa ital. e le difficoltà che si incontrano ad incamminarla negli studî filologici, allora mi darà ragione.
Accolga intanto i sentimenti della mia più alta considerazione e mi creda sempre
di Lei devotissimo

Servitore S.r Fort.

Demattioi. r.
p. o. Professore di
ling. e lett. ital. 
Innsbruck 25 Giugno
1876.

_____________________________________________1 

Demattio (1876)
.2 Alle drei Bereiche wurden zusammengefasst in 


Demattio (1886)
.3 Vgl. auch den Briefwechsel zwischen 
Adolfo Mussafia (1835-1905) und Schuchardt in Lichem & Würdinger (2015).4 


Demattio (1875)
.5 Vgl. Schuchardt (1876).