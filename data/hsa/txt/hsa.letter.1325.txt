Milano, 14.11.'903.
Amico onorandissimo; 
voi mi riputerete morto, ma io sono sempre vivo e sempre memore di voi. Aspettavo a scrivervi, che il 
Giacomino mi avesse restituito il poderoso vostro Articolo bascologico (note 1), da me passatogli súbito dopo che m'era arrivato. Lo aspettavo di ritorno, per leggerlo ancora una volta, prima di ringraziarvene. E il Giacomino ha tardato pour cause, poichè, secondo che forse già sapete, egli ha impalmato il 5 di questo mese (il giorno dei funerali del povero Mommsen!  (note 2)) la signora 
Maria Kovács Schier. Resta ora che anche voi impalmiate una bella ungherese; e io intanto, ristudiato com'ho l'Articolo, mi congratulo per la grande gagliardia che vi dura e vi ringrazio vivamente, benchè tanto tardi, di così prezioso regalo.
E passando al 'Premio del Re', a che punto siete? Parecchi lavori di filologia italiana o neolatina, io li possedeva di mio e perciò avvertii la Segreteria de' Lincei che non me li mandasse. Mi feci all'incontro mandare i lavori manoscritti del Trombetti e del 
Pacini.  (note 3) Due dei quattro volumi manoscritti del Trombetti, ho finito di studiarli nello scorso mese, e a quest'ora saranno probabilmente nelle mani vostre. Lo studio degli altri due volumi spero che più non m'occupi molto tempo.
Sarà bene, mi pare, che noi fissiamo in carta i nostri giudizj (accompagnati di largo corredo di prove), senza che prima ne corra alcuna particolare comunicazione tra di noi. Ma non gioverebbe egli poi che venissimo a un confronto dei nostri giudizj, prima che si convochi la Commissione?
Non sono ancora riuscito a pescare gli schizzi ario- semitici (note 4), ma non ismetto di ..................
 15 novembre.
Ero arrivato a questo punto, quando jeri sopraggiungeva la buona vostra lettera del 12. (note 5)
Il vostro quesito circa la lingua in cui stendere il vostro giudizio, viene in qualche maniera a intrec-ciarsi con le considerazioni che vi stavo faccendo. Mi pare, che intanto vi potreste disporre a scrivere in tedesco. Se poi occorrerà di voltare il vostro tedesco in italiano, ci riusciremo senza molto vostro disturbo.
Mi ripongo a pescare l'ario-semitico sotto il patrocinio di Colui che ci ha rivelato le attinenze stret-tissime tra il pescare e il trovare.  (note 6) E chissà che qualche saggio di roba pescata non vi arrivi con questa stessa lettera!
Vogliatemi sempre, col profondo sentimento che sapete,
 div.mo aff.mo vostro

G. I. Ascoli.

P.S.- Superfluo dire, del resto, che il vostro italiano sarebbe d'ottima qualità. Ma verrete a 
Roma? I due volumi del Trombetti io li rimandai sin dal primo di questo mese.
_____________________________________________1  Es müßte sich um die folgende Publikation handeln: Hugo Schuchardt: C. C. Uhlenbeck, Beiträge zu einer vergleichenden Laut­lehre der baskischen Dialecte, in: Museum 10 (1903), 393-406 (Brevier-/Archivnr. 452).2  Theodor Mommsen (1817 - 1903), Philologe und Historiker.3 
Pacini war ein weiterer Bewerber um den Preis der Accademia dei Lincei. 


Antonio Pacini: Interpretazione di alcune inscrizioni etrusche. - Vgl. dazu: Rendiconti della Reale Accademia dei Lincei 12 (1903)
, 34.4  Vgl. 
173-B29_5 und 
171-00327.5 
173-B29_5.6  Anspielung auf Schuchardt Romanische Etymologien II, in: Sitzungsberichte der philosophisch-historischen Klasse der kaiserli­chen Akademie der Wissenschaften in Wien 141 (1899), 1-222 (Brevier-/Archivnr. 335).