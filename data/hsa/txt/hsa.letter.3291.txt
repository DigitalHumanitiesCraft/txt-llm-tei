Cariss. amico, 
 16 Ott. 76 (note 1)
 Mi rallegro di sapervi trasferito a Graz (note 2), pensando che così siete più vicino all’Italia, e sarà più facile il vederci. 
Rispondo adesso alle vostre interrogazioni, e prima circa le grammatiche. Io sono poco forte in materia, e non so se risponderò come desiderate. Pure vi dico che per l’insegnamento della grammatica nelle nostre scuole non c’è nulla di eguale e di costante. Ogni regione segue quel testo che ha più reputazione regionale. A Napoli si adopera il 
Melga (note 3) e il 

Rodinò (note 4): nelle Romagne il 

Corticelli (note 5): in Piemonte il 
Parato e 

Mottura (note 6): in Toscana il Pera (note 7), che sento lodare assai: il 

Puoti (note 8) un po’ per tutto. Il 

Pària (note 9) parmi abbandonato, e forse era migliore di altri che adesso vanno per la maggiore. Nel Bollettino d(e)ll’Istruzione Pubblica (note 10) deve esserci stato circa un anno fa, a’ tempi d(e)l 
Bonghi (note 11),  un quadro d(e)lle varie grammatiche od altri libri a testo, che si adoperavano nelle scuole. Se fossi in città potrei darci un occhiata: ma sono in campagna, distante qualche miglio da Pisa: e mi riservo a fare cotesto studio, se vi interessa, al mio ritorno. 
Per la stessa ragione non posso fare l’Elenco ragionato d(e)lle pubblicazioni dei due centenarj ariosteo e boccaccesco. Vi piacerebbe un indice bibliografico? Potrò farvelo al ritorno, se desiderate. Vi dico intanto che quanto al centenario ariosteo, conosco 1o Discorso pronunziato alla festa d(e)l Prof. Zerbini (note 12) 2o Le Satire secondo l’autografo, a facsimile, stampate a Bologna (note 13) 3o Una vita d(e)ll’Ariosto di un Barbi-Cinti di Ferrara (note 14) 4o Cenni genealogici sulla famiglia Ariosto, d(e)l Cittadella di Ferrara (note 15). 5o Le  poesie latine d(e)ll’Ariosto, saggio d(e)l Carducci (note 16). 6o Le fonti d(e)ll’Orlando, d(e)l Rajna or ora uscite a luce (note 17). Non credo ci sia altro, se non si volessero contare cose di piccolissima mole e minimo valore. 
Del Boccaccio: 1o il Discorso d(e)l Carducci (note 18) 2o La Bibliografia boccaccesca d(e)l Zambrini e Bacchi della Lega (note 19) (autore quest’ultimo di una bibliografia dei Vocabolarj di dialetti italiani (note 20), che potrà farvi comodo) 3o la Novella d(e)l Re di Cipri in non so quanti dialetti italiani, per cura d(e)l Papanti (note 21), che già conoscerete 4o alcune pubblicazioni d(e)l 
Zambrini, nella raccolta piccola e grande d(e)l 

Romagnoli
 (note 22), delle quali ora non posso darvi informazione precisa. Torno a dirvi che se desiderate qualche cosa di meglio, potrò farvelo quando sia fra mezzo ai miei libri a Pisa. 
Sto lavorando su una ma- teria che v’interesserà: a un Saggio sulla Origine, Antichità e Carattere d(e)lla poesia popolare italiana, che farà parte di un volume di Saggi sulla letteratura popolare (note 23). Ho trovato documenti curiosi circa l’antichità, e circa il carattere letterario di questi canti. Appena sarà in ordine, ma non sarà fra breve, avrete il volume.
Se in alcuna cosa posso servirvi, adoperatemi in quel poco che posso. Vogliatemi bene e crediatemi

vostro

A. D’Ancona 

Avete avuto un libercoletto contenente alcuni Saggi di rispetti d(e)l Quattrocento (note 24), che fra breve pubblicherò. Alla bibliogr. bocaccesca aggiungasi il saggio d(e)l Bartoli sui precursori d(e)l Boccaccio (note 25). 
_____________________________________________1 Come dichiara lo stesso D’Ancona nella frase finale del primo capoverso, la lettera è stata scritta «in campagna, distante qualche miglio da 

Pisa», cioè con tutta probabilità a Bocca d’Arno, dove D’Ancona era solito villeggiare con la famiglia (cfr. 

Alfredo Stussi, Sul carteggio D’Ancona-Ascoli [2005], in Id., Filologia e linguistica dell’Italia unita, Bologna, il Mulino, pp. 67-83, p. 72
).2 Cf. n. 1 alla lettera 17_HS_ADA_10.3 


Michele Melga, Nuova grammatica italiana compilata su le opere dei migliori filologi antichi e moderni, Napoli, Stamperia del Fibreno, 1863.
4 

Grammatica novissima della lingua italiana per uso del liceo arcivescovile de’ seminari di Napoli, ricomposta da Leopoldo Rodinò sopra quella compilata nello studio di Basilio Puoti, Napoli, Trani, 1856.
5 

Salvatore Corticelli, Regole ed osservazioni della lingua toscana (1a ed. Bologna 1875, seguita da varie ristampe)
.6 Cf. n. 3 alla lettera 17_HS_ADA_10.7 


Francesco Pera, Pratica e teoria della lingua italiana per uso delle scuole e delle famiglie, Livorno, Tipografia Fabbreschi e C., 1863.
8 
Cf. n. 2 alla lettera 17_HS_ADA_10.9 
Cf. n. 4 alla lettera 17_HS_ADA_10.10 Cioè il «

Bollettino ufficiale del Ministero della Pubblica Istruzione», fondato nel 1874.11 Ruggiero Bonghi (1826-1895), politico e filologo, fra i più influenti esponenti della Destra storica, fu ministro della Pubblica Istruzione dal 1874 al 1876.12 

Luigi Zerbino, Al massimo epico italico Ludovico Ariosto per prodigiosa potenza di creazione prossimo all’Allighieri nella sua terza solenne commemorazione in Ferrara nel maggio D.A.D.D.S. 1875, Genova, Tip. Schenone, [1875?].
13 


Le satire autografe di Lodovico Ariosto, pubblicate a cura del Comitato ferrarese per la ricorrenza del 4. centenario ariosteo, Bologna, Zanichelli e Romagnoli, 1875.
14 

Francesco Barbi-Cinti, Vita di Lodovico Ariosto desunta da’ suoi più accreditati biografi antichi e moderni corredata di note e documenti inediti, Ferrara, Tipografia dell’Eridano, 1874.
15 


Luigi Napoleone Cittadella, Appunti intorno agli Ariosti di Ferrara, Ferrara, Tip. sociale Ambrosini, 1874.
16 

Giosue Carducci, Delle poesie latine edite e inedite di Lodovico Ariosto: studi e ricerche, Bologna, Zanichelli, 1875.
17 

Pio Rajna, Le fonti dell’Orlando furioso. Ricerche e studi, Firenze, Sansoni, 1876.
18 

Giosue Carducci, Ai parentali di Giovanni Boccaccio in Certaldo: discorso, Bologna, Zanichelli, 1874.
19 


Bibliografia boccaccesca. Serie delle edizioni delle opere di Giovanni Boccacci latine, volgari, tradotte e trasformate, a cura di Alberto Bacchi della Lega e Francesco Zambrini, Bologna, presso Gaetano Romagnoli, 1875.
20 Alberto Bacchi della Lega, Bibliografia dei vocabolari ne’ dialetti italiani raccolti e posseduti da Gaetano Romagnoli, Bologna, presso Gaetano Romagnoli, 1876.21 


Giovanni Papanti, I parlari italiani in Certaldo alla festa del V centenario di messer Giovanni Boccacci, Livorno, coi tipi di Francesco Vigo, 1875.
22 
Per l’editore bolognese Romagnoli, tra il 1874 e il 1876, Zambrini pubblica i seguenti titoli, nessuno di diretta attinenza con Boccaccio: 


Libro delle nature degli uccelli fatto per lo re Danchi: testo antico toscano (1874)
; 


La pietosa fonte: poema in morte di messer Francesco Petrarca di Zenone da Pistoia (1874)
; 


La difensione delle donne d’autore anonimo: scrittura inedita del sec. 15 (1876)
. Concerne invece Boccaccio 

L’Ave Maria in rima fatta per messer Giovanni Boccaccio da Certaldo non mai fin qui ristampata
, che Zambrini pubblica nel 1874 a Imola per i tipi di 
Ignazio Galeati e figlio.23 Il riferimento è a 


Alessandro D’Ancona, La poesia popolare italiana, Livorno, coi tipi di Francesco Vigo, 1878.
24 


Alessandro D’Ancona, Rispetti del secolo XV, Livorno, coi tipi di Francesco Vigo, 1876
. Il saggio verrà poi ristampato nel volume sulla poesia popolare italiana del 1878.25 

Alfredo Bartoli, I precursori del Boccaccio e alcune delle sue fonti, Firenze, Sansoni, 1876.
