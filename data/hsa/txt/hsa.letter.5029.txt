Torino III (C. Vinzaglio 11), 16. XI '22
Illustre e venerato Maestro,
ho letto or ora il Suo studio "Sprachliche Beziehung" (note 1), che l'amico Farinelli mi ha prestato per poche ore.
L'ho letto e studiato e, s'intende, ammirato.
Ma Ella mi permetterà due franche domande, a proposito dei neogrammatici (pag. 207).
Anzitutto non Le sembra degna di nota (non dico: di approvazione definitiva) la distinzione fra il  metodo dei neogrammatici e quello dei ... 
juniores, e anche dei seniores Ascoli, Schuch. ecc., indicata nell'Annuario del Vollmoeller XII 120? (note 2) Come è chiarito dall'esempio lì citato, i neogrammatici studiano la storia solo di elementi anormali; gli altri invece, anche la storia degli altri elementi: "mithin doppelte Arbeit"! (note 3) Ciò che caratterizza nettamente – secondo il modesto avviso mio e, per esempio, del compianto Campus, (note 4) mio caro amico più che discepolo – sono i noti ergo: normale, ergo indigeno, antico, spontaneo (v. intanto Giorn. stor. d. lett. it. LXVI 172, LXIX 383, LXXII 160).
Il Terracini*) altro amico mio e discepolo, nell'articolo che Ella loda (e Gliene rendo grazie), non intendeva approvare il metodo quanto invece i risultati dei neogrammatici, che infatti lavorarono bene molto spesso e cioè tutte le volte che abbandonarono i loro principi: v., p.e., per restare al cit. Annuario del 
Vollmoeller, ibid. p. 131. (note 5)**) Insomma, i neogramm. fecero il contrario di Padre Zappata, che predicava bene e razzolava male (cf. ibid. VIII 125). (note 6)
Ma di tutto questo Le parlerò – specialm. a Lei – in un mio lavoro
*Ora incaricato all'Univers. di Genova (note 7)
**V. l'aggiunta nel Giorn. stor. LXXII 347, n. 4.
di lunga lena e pazienza, preannunziato in 
Miscell. Hortis. (note 8) L'ho interrotto un'altra volta, perché ora attendo al questionario dell'Atlante linguistico d’It., (note 9) che farò coll'amico Bertoni: raccoglitori il Bertoldi (note 10) e il Pellis. (note 11)
L'altra domanda spetta alla Giustizia, ch'Ella caratterizza così genialmente. (note 12)
Premetto che il nostro Campus ha pubbl. un ottimo saggio sulle velari ario-europee, nel quale egli dà la quasi completa soluzione di quel problema (v. il Boll. di filol. class. 1916, pag. 57: vedrò di procurarLe una copia del saggio) (note 13). Di quella soluzione  si vede bensì qualche effetto (almeno nel Meillet), ma gl'indo-européistes e gl'Indogermanisten si accordano nell'ignorarne l'autore.
La Scuola di filologia romanza di Torino, cioè quella del Farinelli, del Bertoni e del sottoscritto, è stata menzionata testè dal Croce, nella sua Critica (La crisi d. linguist.) (note 14) e dal Dauzat, La philos. du lang. (note 15)
E dallo Schuchardt? Non ha egli ignorato sempre ingiustam. o dimenticato uno dei più appassionati e costanti Suoi lettori?
Dico il devoto e affezion. Suo discepolo

Torino III (Corso Vinzaglio 11).

_____________________________________________1 Schuchardt, Hugo. 1922. 'Sprachliche Beziehung'. In 
Sitzungsberichte der Preussischen Akademie der Wissenschaften: 199–209 (n° 751a).2 Nel Kritischer Jahresbericht über die Fortschritte der Romanischen Philologie XII nella sezione 'Lingua letteraria' (pag. 112-133) Bartoli mette chiaramente in evidenza le profonde differenze metodologiche che a suo parere sussistono tra i neogrammatici e i neolinguisti, scrivendo: „Insomma – giova ripeterlo, perché qui appunto sta l’essenziale differenza tra neogrammatici e neolinguisti […] – i neogrammatici studiano la storia solo […] degli elementi ‘anormali’, i neolinguisti invece e degli ‘anormali’ e dei ‘normali’.”(Bartoli 1912: 120).3 
Citazione di cui non si è riusciti a trovare la fonte.4 Giovanni Campus (1875-1919), linguista e dialettologo sardo.5 Alla pagina qui indicata Bartoli afferma in riferimento a Carlo Salvioni ed esprimendo la sua approvazione di due etimi che si oppongono alle leggi fonetiche che questi “è arrivato a giuste conclusioni appunto perchè non si è lasciato traviare dalla imprecisa […] bussola delle ‘leggi’ e invece s’è fatto illuminare dall’ottima conoscenza ch’egli ha della geografia odierna e antica dei linguaggi d’Italia” (
Bartoli 1912: 131).6 Alla pagina indicata, Bartoli, in riferimento all’opera di B. Wiese “Elementi d’italiano antico”, esprime un giudizio impietoso sulla sistematicità della presentazione del panorama dei dialetti italiani: “Concludendo: quando l’allievo abbia sott’occhio raggruppati i fatti affini, li comprende e però li apprende e li ritiene; se no, impara a memoria con fatica inutile, senza profitto duraturo. Dunque non solo non è scientifico, ma non è nemmeno pratico il metodo seguito dall’a. Né certo il 
Meyer-Lübke (v. p.V) l’intendeva a quella maniera, perchè altrimenti si dovrebbe dire di lui ch’egli fa il contrario di Padre Zappata: il quale predicava bene e bazzicava male.” (Bartoli 1906: 125).7 
Terracini divenne professore a Genova nel 1924.8 Si veda la nota 3 alla lettera 
03-005419 L’Atlante Linguistico Italiano (ALI), cf. per la sua storia e il ruolo centrale di Bartoli nell’impresa 
http://www.atlantelinguistico.it/progetto/StoriaAli.html.10 Vittorio Bertoldi (1888-1953), linguista e dialettologo italiano. La corrispondenza con Schuchardt non è ancora edita.11 Ugo Pellis (1882-1943), letterato friulano e dal 1925 fino alla sua morte raccoglitore unico del materiale linguistico-etnografico per l’Atlante Linguistico Italiano.12 Cf. Schuchardt (1922: 208s.). Controbattendo un’affermazione di Maurice Grammont, che aveva negato che nei paesi di lingua tedesca vi fossero dei linguisti, Schuchardt invitava a giudicare il valore delle opere scientifiche non sulla base di sentimenti nazionalisti, ma sulla base di un unico criterio valido: la giustizia.13 Presso la Biblioteca Universitaria di Graz non è stato possibile riscontrare alcun esemplare della pubblicazione.14 Croce, nel suo contributo „
Aproposito della crisi nella scienza linguistica” (Croce 1922), apparso in La Critica (20, 178-180), fa riferimento a Bartoli e Bertoni (178).15 Cf. Albert Dauzat : La philosophie du langage (Dauzat 1917 : 190s.)