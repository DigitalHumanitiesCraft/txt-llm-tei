Pisa, 23 dicembre 1911
Illustre e Venerato S. Professore,
Vedrò il Salvioni prestissimo, il 5 del prossimo gennajo, e gli parlerò della cosa. Non credo ch’egli Le attribuisca veruna colpa in quel ch’è avvenuto tra Lei e il collega M. Almeno, quando io gliene parlai or fanno parecchie settimane, fummo concordi nel riconoscere la sua delicatezza, la sua longanimità e moderazione, concordi nel riconoscere che il torto era intero della parte del M. Insieme rileggeremo le pagine del fascicolo di Wörter und Sachen.
Le auguro con tutto il cuore le cose migliori e con profonda ammirazione e devozione me Le professo il di Lei devot.mo e ricon.mo 
Clem. Merlo

