Bologna, 1 agosto 1905
Illustre e caro Collega e Amico,
Le mandai due copie del mio libro per Lei, come ne mandai due all’Ascoli. (note 1) Può tenere ambedue gli esemplari per sè o mandarne uno se e a chi crede. – Finora non ho inviato il libro in dono che ad amici o a persone che mi avevano regalato qualche loro libro. A persone competenti non l’ho ancora mandato: per lo più si tratterebbe di specialisti, pei quali possono spesso valere le parole che a pag. 17 riferisco dello 
Sweet. Il mio libro dovrebbe essere giudicato, credo, nel suo complesso, non nei particolarei. Chi vorrà far questo? Non so. L’importanza della questione è tale che dovrebbe indurre molti ad esprimere una qualsiasi opinione. Dalla critica imparziale molto potrei imparare. Io l’aspetto tranquillamente. Solo mi rincrescerebbe assai, se i competenti tacessero. – Neppure ho mandato il mio libro a riviste, perchè ne facciano la recensione. Vorrei che questa fosse spontanea. Ma se Ella me lo consiglia, manderò alcune copie alle principali riviste con questo scopo.
Con auguri e saluti cordiali

Suo devm̃o

ATrombetti

_____________________________________________1 Trombetti (1905).