Firenze, 23 marzo 1909
Caro Amico,
Mi domando se nella “Ville des grâces au bord de l’a Mour” mi sia più lecito di rimettere il piede. Forse potrebb’essere, a patto di guardarmi bene dal fermarmi sulle rive del fiume. “Les grâces”, in qualche maniera, possono convenire ad ogni età. Quanto a voi vedo che, nuovo Anacreonte, rimanete immutabile attraverso gli anni. E il “Villa Schuchardt” mi dice che il nido che vi stavate preparando vi largisce di già i suoi tepori, le sue delizie. Così scema la speranza di avervi altrove. Sento che a Vienna stessa, già casa di certo al vostro cuore, non fate che apparizioni fugaci. Se fosse qui ancora il nostro Mussafia!
Cordiali saluti.

Aff.mo

Pio Rajna

