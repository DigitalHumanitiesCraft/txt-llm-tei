Postkarte [FTELLI BOCCA LIBRAI-EDITORI TORINO (2) = VIA CARLO ALBERTO, 3] 
 Torino, 26 I 1926
Mio carissimo maestro e amico
Solo oggi ho potuto leggere l’estratto sull’
Individualismo (note 1) che mi manda, tanto sono oppresso di lavoro --- ed ero a Roma per una penosissima commissione! Deliziose pagine anche queste, preziosissime anche per il valore autobiografico (sapevo appena dei suoi amori per la matematica). Scrisse con quella freschezza e vivacità e limpidezza che tutti i giovani le invidierebbero. Certo col Suo vangelo dell’eterno trasformarsi e divenire, e dell’accoglier da tutte le acque al gran rio scorrente di tutti gli idiomi verso i lidi ignoti, non convertirà i positivisti e i desiderosi del „sodo“ alla Sainéan. (note 2) Ma ci sarà bisogno di  convincere e di convertire? L’opera sua sta a noi innanzi luminosissima.
Ed io sospiro un pò di tregua alle mie enormi divagazioni per stendere lo studio promesso: „Da W. v. Humboldt a Hugo Schuchardt“. (note 3) Ora mi sono tutto infarinato col romanticismo latino. Non troppo buone notizie ebbi da Lei dall’amico Drasenovich. (note 4) Lo vide bendato, sofferente ad un occhio. Purchè si rimetta, carissimo mio.
Affettuosissimamente con amore e venerazione

La saluta Suo
Arturo Farinelli

SOCIETÀ DI CULTURA
TORINO
Piazetta Madonna degli Angeli (Via Carlo Alberto) N.2
Il romanticismo nel Mondo Latino (note 5)
CONFERENZE di ARTURO FARINELLI
nella sala del R. Istituto Regina Margherita (Corso Galileo Ferraris, 23)
dal 22 Gennaio al 31 Marzo 1926 (Ore 21).
PREZZO L. 30
STUDENTI L. 15
 PROGRAMMA
  ------------------
La „Società di Cultura“ si onora di farsi iniziatrice di questa serie di 20 Conferenze, in ognuna delle quali Arturo Farinelli illustrerà da par suo alcuni aspetti del Romanticismo sino a dare di esso e della sua vitalità nei paesi latini una trattazione originale ed esauriente.
VENERDì 22 GENNAIO 1926:
1.Caratteristica generale del Romanticismo – Romanticismo germanico e latino -- Mondo classico e mondo romantico.
MERCOLEDÌ 27 GENNAIO:
2. Correnti romantiche attraverso i secoli.
VENERDì 29 GENNAIO:
3. Estetica romantica.
MERCOLEDÌ 3 FEBBRAIO:
4. Filosofia – Individualismo – Il mondo primitivo.
VENERDì 5 FEBBRAIO:
5. Religione e Romanticismo.
MERCOLEDÌ 10 FEBBRAIO:
6. L’infinito e l’eterno e i limiti posti dal Romanticismo.
VENERDì 12 FEBBRAIO:
7. Il sogno e l’estasi – L’indeterminato e il vago.
MERCOLEDÌ 17 FEBBRAIO:
8. La musica e la sensibilità musicale presso i Romantici.
VENERDì 19 FEBBRAIO:
9. Passioni – intemperanze e sentimentalismo dei Romantici.
MERCOLEDÌ 24 FEBBRAIO:
10. L’Amore presso i Romantici – Diritti del cuore e diritti della ragione.
VENERDì 26 FEBBRAIO  :
11. La morte – Sentimento acuito della fugacità e vanità di tutto.
MERCOLEDÌ 3 MARZO:
12. Il lugubre romantico –Tombe e rovine – I mondi occulti – L’incosciente.
VENERDì 5 MARZO:
13. Il Romanticismo e la natura – Isolamento e solitudine romantica.
MERCOLEDÌ 10 MARZO:
14. Malinconia romantica – L’amore di terra lontana e l’esotismo romantico.
VENERDì 12 MARZO:
15. Correnti di pessimismo – Il genio incompreso – L’uomo fatale – Grandezza
 nella ribellione e nel peccato.
 MERCOLEDÌ 17 MARZO:
16. Società e morale – Politica romantica – Patria e umanità – Cosmopolitismo.
VENERDì 19 MARZO:
17. Il passato e la storia – L’avventuroso romantico – Poesia del popolo e poesia
 degli  umili – Correnti antiromantiche.
MERCOLEDÌ 24 MARZO:
18. Tecnica romantica – Fratellanza e confusione delle arti – L’imitazione – Il
 ritmo – I  Contrasti romantici.
VENERDì 26 MARZO:
19. Arte romantica frammentaria – Psicologia romantica – Le vite nuove e 
autobiografie romantiche – Indeterminatezza romantica – Ironia romantica.
MERCOLEDÌ 31 MARZO:
20. L’arte e la vita – Missione romantica – Il perpetuo trasformarsi e divenire -
            L’immaginata idea del progresso – Conclusione.
Si prega di presentare questa cartolina-programma ogni volta all’ingresso.
_____________________________________________1 Schuchardt, „Der Individualismus in der Sprachforschung“, Sb. d. Wien. Ak. 
204/2, 1925, 1-21.2 

Lazare Sainéan (Šaineanu) (1859-1934), rum.-franz. Romanist und Sprachwissenschaftler.3 Wie schon verschiedentlich bemerkt, nicht nachgewiesen.4 Vgl. Lfd.Nr. 49-02923.5 Vgl. dazu Farinelli, 

Il romanticismo latino
, 3 Bde., Turin 1927.