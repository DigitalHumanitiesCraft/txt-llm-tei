Bologna, 24 febbraio 1921
Caro Amico, 
Essendo rimasto assente per qualche tempo, rispondo solo ora alla sua del 31 gennaio scorso. L’assicuro innanzi tutto che io stesso deploro sinceramente che l’Intesa – non rispettando i principi proclamati – abbia messo l’Austria nella condizione di non poter vivere. Auguro che le cose si cambino per il bene di questa travigliata Europa.
S’inizia ora la pubblicazione de’ miei «Elementi di Glottologia» (note 1) (I Introduzione, II Fonologia, III Morfologia), sotto gli auspici di questa Accademia delle Scienze e con l’aiuto della locale Cassa di Risparmio, che ha offerto 20000 Lire per le spese. Le manderò i fogli di stampa di mano in mano che saranno pronti.
Con l’antico, inalterato affetto
Alfredo Trombetti

_____________________________________________1 Der Band wird erst 1923 erscheinen.