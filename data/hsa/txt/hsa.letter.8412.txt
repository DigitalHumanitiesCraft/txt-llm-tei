[CARTOLINA POSTALE ITALIANA CAPRO 3-4-02]
 Asolo (Treviso) 3 marzo (note 1) 1902 
Preg.mo Collega,
la Sua cartolina postale non avendomi trovato a 

Pisa, fu per isbaglio mandata ad Asola (Mantova) e di là mi pervenne ora qui dove rimarrò fino al 6 corr., poi farò ritorno a Pisa. Mi rincresce d’averle cagionato dispiacere nel volume Ascoliano, (note 2) ma io non dubitavo che avrebbe ricevuto tutto intero il volume, e inoltre non sapevo se, dopo aver lasciato l’insegnamento, Ella fosse sempre a Graz. Riparo all’involontaria mancanza spedendole subito le Note. A proposito delle quali, e specialmente della seconda, m’accorgo io stesso d’essere stato troppo ardito o poco cauto, ma spero che almeno alcune etimologie imbrochino giuste, tanto mi si sono presentate spontanee! O veramente ho commesso tutta una serie di deplorabili errori, lasciando quello che si suol dire buon metodo? – Alcune altre etimologie pubblicai nella 

Rassegna bibl. d. lett. it.
 fasc. gennaio-febbraio di quest’anno, rendendo conto del libro dell’Ive su i dialetti istriani. (note 3) Mi rincresce di non poter inviarle l’estratto anche di queste. Presto spero di poter leggere le Sue ultime Note etimologiche, che conosco soltanto indirettamente. A Pisa non arrivano i Sitzungsberichte di Vienna.
Anche a me dispiacque di non vederla quando fu a Firenze.
Cordiali saluti dal Suo 
Leandro Biadene

_____________________________________________1 Wohl Versehen für „aprile“.2 Biadene, „Note etimologiche“, Miscellanea lingustica in Onore di Graziadio Ascoli, 549-574, bes. 569 (Etymologie von balare).3 
Rassegna bibliografica
 X,1902, 5-10.