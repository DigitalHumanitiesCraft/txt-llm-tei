Abbazia – Villa Sava 11 III 1906
Caro e illustre amico,
Attendo il fatale annuncio. Se la stagione è buona, quanto a Abbazia, nel Mezzodì della Spagna, molte delle mie inquietudini spariranno. Rifletterò al lato materiale di quel viaggio; a Sevilla troverà vecchi amici. Il Marín sta meglio. Pubblicò un’edizione critica del Rinconete del Cervantes. (note 1) Segno d’umor gioviale sopravvissuto all’avversità e gravi malattie. Io sto ad Abbazia fin al 
18, poi andrò a Trieste, a Milano, a Torino ed al Lago Maggiore. Una lettera qui diretta dove starà mia moglie fin alla metà d’Aprile, mi troverà nei miei vagabondaggi „Mann der festen Pläne!“ (note 2) Per una canzonatura bonaria non c’è male, ma Ella ignora su qual corda tesa io sia fatto ballare in Austria. Persino lo straordinariato di Innsbruck par debba andare in fumo da sacrificarsi alla canaglia. Io non so più quello che mi farò. 
Addio. Mi preme di sapere se Ella partendo si dirige direttamente a Ispagna o se si trattiene alla Riviera.
Mille saluti ed auguri

Suo
A Farinelli

_____________________________________________1 

Rinconete y Cortadillo: novela
de Miguel de Cervantes Saavedra. Edición crítica por Francisco Rodríguez Marín, Sevilla 1905.2 Offenbar Bezugnahme auf einen Brief Schuchardts.