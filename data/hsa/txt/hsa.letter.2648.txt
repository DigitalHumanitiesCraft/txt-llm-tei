Rossano, 15-I-1905
Chiarissimo Sig. r Professore,
Le scrivo con qualche giorno di ritardo, chè mia moglie, dopo tanto soffrire, è stata in fine di vita. Prematuramente, otto giorni fa, si sgravò di un maschietto idrocefalo, che morì appena nato. Per salvare la povera donna mia ho dovuto fare sacrifici inauditi. Ora è fuori pericolo, ma….
Si, si serva pure della fotografia e dei disegni che Le mandai. (note 1) – Le manderò altri disegni, se ne vorrà. – Mi comandi, sempre.
Non ho avuto notizie da Roma.
La saluto, chiarissimo signor Professore, e Le presento le affezioni dei miei.

Un cordiale ossequio al Professore Ive. Mi creda per sempre

Suo Dev.mo

G. De Giacomo

_____________________________________________1 Non è stato possibile trovare la fotografia e i disegni in questione. Cf.nota 1 alla lettera 16-3706 e note 3 e 4 alla lettera 
17-3707.