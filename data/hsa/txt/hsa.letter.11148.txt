Roma 13. Febbr. 1897
 24, Botteghe oscure 
Egregio Collega
Due giorni dopo che io Le avea scritto ricevei la Sua lettera. Mi sono recato a bella posta alla Propaganda (Museo Borgiano) ma non ho potuto trovare i mss. da Lei designatimi, perchè i numeri segnati dal catalogo non sono scritti sui mss. e così, chi non sappia il giorgiano, non ci si può raccapezzare. Io ho preso i due ms. che ho trovati in caratteri khutzuri / altri libri nello stesso carattere sono stampati / ed ho dilucidato alla meglio una riga di ciascuno,  come vedrà dal accluso foglio. (note 1) Alla Bibl. Vaticana vi sono due Codici Giorgiani (codices Iberici) un Salterio e di Vangheli. Forse il v. Sickel (note 2) avrà dimandati dei codici Giorgiani e gli avran detto che non ce n’erano. Anche a me mi fecero supporre che un Giorgiano fosse nel collegio di Propaganda, ma informatomi nel collegio stesso ho saputo che era un nativo di Georgetown nella Guiana inglese!
Mi creda
Suo Devmo
Ignazio Guidi

_____________________________________________1 Nicht beigefügt.2 Theodor von Sickel (1826-1908), dt. Historiker; vgl. HSA 10542-10543.