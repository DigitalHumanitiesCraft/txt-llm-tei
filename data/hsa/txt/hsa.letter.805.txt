Postkarte, SchAr. 9096 [= Rajna a Schuchardt 2]
Firenze, 27. 8bre ′91
Caro collega,
La sua approvazione mi è quanto mai preziosa; dacché, se c’è persona che sappia accoppiare alla serietà del contenuto il garbo della forma, è lei per l’appunto. Non mi dissimulo tuttavia che la mia conferenza (note 1) sarà stata guardata con occhi benevoli. – Quanto a ringraziamenti, non se ne dia mai pensiero. L’idea di dover ringraziare, e, peggio che mai, dare un giudizio, amareggia anche il piacere degli invii che riescono più graditi. Che bella cosa se una verità così manifesta entrasse nella mente di tutti! –
Cordiali saluti

Suo aff.mo

Pio Rajna

_____________________________________________1 
Wahrscheinlich Le Corti d’amore.