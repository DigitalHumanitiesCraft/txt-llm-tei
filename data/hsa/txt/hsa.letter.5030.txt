Illustre e car. Maestro, 
mi affretto a ringraziarLa – per ora con una semplice cartolina – del Suo studio e della Sua lettera, ambedue meravigliosi per contenuto e forma.
Ciò ch'Ella mi scrive, di tante cose e persone (Gramm. (note 1) Mussol. (note 2), e Tunisi ecc.) mi persuade e mi tocca profondamente. – Anche la osservazione arguta sull'attrattiva di quel neo- mi par giusta, sebbene punga un poco il sottoscritto!
Quanto al "fenomeno", io sono uno dei pochi, finora, che studiano il Tromb. (note 3) E forse il solo in Italia, fra i linguisti, che l'abbia citato con rispetto (negli Scritti ...  in onore di R. Renier, 1912, pag. 996, n. 2).
Quel fascicolo della Critica, non l'ho; (note 4) Glielo manderà il 
Farinelli, da Belgirate. – Gli scritti del compianto Campus saranno presto ripubblicati e Le saranno spediti. (note 5)
Dell'Atlante Le riscriveremo, il Bertoni o io.
Egli ricambia i Suoi saluti, devotamente e cordialmente, col Farinelli e col Suo sempre memore discepolo
Matteo Bartoli
Torino (C. Vinzaglio 11)
24 nov. 22.

_____________________________________________1 Eventualmente Maurice Grammont (1866-1946), linguista francese. Cf. l’edizione del carteggio di Grammont con Schuchardt a cura di Hurch (2016).2 Probabilmente riferimento alla Marcia su Roma e la seguente salita al potere di Mussolini.3 Alfredo Trombetti (1866-1929), linguista italiano. Cf. l’edizione del carteggio tra questi e Schuchardt edito da Hurch.4 Vedasi nota 14 alla lettera 11-00548.5 
Nel catalogo della 
Biblioteca Universitaria di Graz la quale ereditò la biblioteca di Schuchardt non vi sono tracce di pubblicazioni di Giovanni Campus.