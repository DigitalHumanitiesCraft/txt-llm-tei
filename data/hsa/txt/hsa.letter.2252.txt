Trieste, 29.IX.02
Chiarissimo Signor Consigliere Aulico!
Mi pregio comunicarLe, che la famosa nassa, della sezione Adriatica all’Esposizione internazionale di Pesca in Vienna (note 1), appartiene alla collezione della nostra Società (note 2): È stata acquistata all’Esposizione in Brema (note 3), ma il luogo di provenienza è ignoto.
Spero che lo schizzo che ho fatto della rete delle Palafitte di Robenhausen, e che Le invierà il Sig. DeMarchesetti, Le potrà dare in idea del modo di lavoro. (note 4)
Con i più cordiali saluti, mi creda con massima stima

di Lei devotissimo

AntoValle

_____________________________________________1 Si tratta dell’Internationale Fischerei-Ausstellung (Vienna, 6-21 settembre 1902), cf. l’introduzione alla presente edizione.2 Si tratta probabilmente della Società Austriaca di Pesca e Piscicoltura marina, sodalizio riconosciuto legalmente nel 1888 (cf. Vesnaver/Orel 2001 41), sorto per promuovere le attività piscatorie e affini e favorire dunque il rinnovamento di materiali e tecniche del comparto piscatorio istriano nel litorale adriatico triestino (cf. Fortibuoni 2008-2009: 32-33). Valle risulta infatti essere stato, quale segretario dell’österreichischer Verein für Seefischerei und Fischzucht in Triest, membro dell’Excursions-Comité dell’esposizione viennese (cf. Katalog Wien 1902: 33). Nel catalogo non si trovano peraltro indicazioni relative a una nassa appartenente a tale società.3 Si tratta con buona probabilità della Nordwestdeutsche Gewerbe-, Industrie-, Handels-, Marine-, Hochseefischerei und Kunstausstellung 1890 in Bremen, tenutasi a Brema tra il 31.5. e il 15.10.1890.4 Né tra le lettere di de 
Marchesetti né tra gli altri materiali del lascito di Schuchardt è stato finora possibile rinvenire tale schizzo delle palafitte preistoriche della svizzera Robenhausen (su cui cf. Messikommer 1913); il disegno fu però riprodotto nella pubblicazione "Fischnetzknoten" dello stesso anno (Schuchardt 1902: 330; per la segnalazione ringrazio Elisabeth Egger); cf. l’introduzione alla presente edizione.