Caro ed illustre amico
Gmunden, 20 XII 1906
Da una proposta alla nomina vera passa in Italia e dovunque gran tempo. Io non ambisco nulla di glorioso, ma alla fine del martirio inflittomi tacitamente e iniquamente in Austria, aspiro col fervore dell’anima mia, anelo alla pace, alla tranquillità, ad un centro di studi ove mi raccolga e mediti. Per la letter. tedesca ho avuto (caso raro invero tra i romanisti) una passione vera e continua. Spero disimpegnare la funzione mia novella  con onore e sì che la Germania stessa non ne muova lamento mai.
Quanto alla „smètiga“, Ella ha decisamente ragione (note 1) ed io non so proprio per qual ghiribizzo il Salvioni voglia derivar la parola da un impossibil „metodo“. Ho certa pratica del lombardo, del dialetto confinale tra Lombardia e Piemonte. „Occorre (ga va) certa smètiga!“ significa „occorre certa abilità“ (Geschicklichkeit), quasi „untura“ perchè la cosa o la faccenda cammini, quindi olio alle ruote, agli ingranaggi, ecc. Talvolta s‘ode un usmetic addirittura (che il Salvioni così studioso del Porta (note 2) non lo noti „hom senza usmetic“ (ohne Geschicklichkeit),  dove veramente c’entra col (c)osmetico anche l’usmà al fintare, l’annasare, l’odorare, avere quindi buon naso.
Le ho fatto spedire da un mio ex-studente i 4 vol. delle Onoranze a Menéndez y Pelayo. Ma temo che non le giovino gran fatta. Il Berlanga (note 3) sa molte cose, ma è tediosissimo e talvolta il metodo cosmetico gli manca. Mi diceva meraviglie di lui il defunto Hübner (note 4), ma io non ebbi mai il coraggio di leggere le sue archeologiche elucubrazioni. Non lo conosco personalmente;  non me lo ammazzi per carità. L’unico uomo serio nel campo degli studi di filologia romanza di o in Ispagna – l’ottimo e caro mio amico D Ramón Menéndez Pidal.
Addio ed a rivedere fra poco

Dmo Suo

A Farinelli

_____________________________________________1 Schuchardt, „Lomb. smètiga“, ZrP 31, 1907, 106-107 (mit Bezug auf Salvioni, und auf Farinelli als sprachlichen Gewährsmann).2 Die von Salvioni betreuten Ausgaben von Briefen und Gedichten des Mailänder Dialektdichters 
Carlo Porta (1775-1821) erschienen allerdings erst 1908 bzw. 1913.3 Vgl. Lfd.Nr. 49-02923.4 Emil Hübner (1834-1901), Klass. Philologe und Epigraphiker mit großer Auslandserfahrung (
Spanien, 
Portugal).