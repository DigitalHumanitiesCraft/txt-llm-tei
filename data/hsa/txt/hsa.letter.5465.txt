Illustre e caro Prof.
Innsbruck, 5 I ‘900
Solo due parole in risposta all’ultima e cara Sua lettera. Io sorto or ora da una lunga malattia che m’obbligò a letto per più di due settimane e mi conciò ben bene per le Feste. Anche la grama salute oltre i tristi pensieri mi fanno invecchiare anzi tempo. (note 1) Di cuore Le ricambio gli auguri per l’anno e pel secolo nuovo. Mille e mille volte ho il pensiero rivolto a Lei a cui debbo perpetua gratitudine.
Il Gartner è cara ed affabile persona, tanto lui come la facoltà tutta mi lascian tranquillo e in pace.
Io farò in modo di combinare un viaggio per rivederla presto. Per Pasqua sarò a Parigi.
Di cuore

Devmo Suo

A. Farinelli

_____________________________________________1 Vgl. Lfd.Nr. 27-02901.