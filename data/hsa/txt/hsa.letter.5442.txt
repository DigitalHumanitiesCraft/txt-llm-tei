Egregio Sigr Profre.
Innsbruck 15 I 95
Le rispondo subito alla pregiatissima Sua, ringraziandola di quanto Ella fa per me.
Ho descritto infatti in lettere particolari al decano della facoltà i miei studi prima d‘addottorarmi a Zurigo. (note 1)
Dal mio curriculum v. stampato in calce alla dis[s]ertazione si rileva il motivo perch‘io non feci nessun esamedi maturità (note 2), e fui dopo varie tristi vicende costretto a rifare da me solo gli studi di preparazione all'università.
Le difficoltà oppostemi a Graz erano appunto quelle accennate da lei. Ma l'esame di un candidato tanto in Isvizzera come nella maggior parte delle università germaniche non consiste come in Austria in due od più rigorosi ma è un esame complessivo. Si suppone che il candidato abbia una sufficiente preparazione in lingue classiche, e riguardo alla filosofia non vien fatto in proposito domanda alcuna.  Come già le scrissi, considerate le vicende tristissime dei miei primi anni di gioventù, ogni promozione all'estero non può verificarsi che in un modo eccezionale. Vi sono stati cento casi – credeva che anche per me si usasse qualche considerazione.
Io ho in animo, se a nulla approdano le altre pratiche, che Ella gentilissimo Sigre vorrà fare per me, di rimpatriare alla fine d'anno.
Ho errato e vagabondeggiato abbastanza.
Colla più alta stima e coi più sinceri saluti

Suo Devotissmo

A. Farinelli

_____________________________________________1 Nähere Auskunft gibt das auf den Mai 1890 datierte 
Curriculum vitae am Ende seiner Dissertation, abgedruckt in 


Episodi di una vita
, 1946, 80-81.2 Der Zugang zum Polytechnikum in Zürich war ohne Maturitätsprüfung möglich; die Universität Zürich, die Farinelli promovierte, scheint diese nicht verlangt zu haben, was Farinelli später große Schwierigkeiten bereitete.