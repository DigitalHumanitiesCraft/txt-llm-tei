Asolo, 25. Ott. 85

Pregiatissimo Professore,
Le sono infinitamente obbligato della sollecitudine e della gentilezza colla quale mi ha risposto, dandomi informazioni anche più particolareggiate di quelle che io non avessi osato chiedere.
Il Prof. Tobler mi annunzia, con sua lettera giuntami oggi, che in questo primo semestre farà i seguenti due corsi 1.) Introduzione allo studio del francese antico e interpretazione del Chevalier au lyon di Crestien. 2.) Sintassi storica del francese (parte prima: nome e pronome). Io non ho mai assistito ad un corso regolare di francese, e per questo, e anche per le considerazioni da Lei espostemi, credo mi convenga meglio di recarmi ora a 
Berlino. Verrò a 
Graz nel secondo semestre, quando la stagione si rinovella e insieme con essa ringiovanisce anche lo spirito!
La prego intanto di gradire i
 miei rispettosi saluti
 suo devotissimo

Leandro Biadene

