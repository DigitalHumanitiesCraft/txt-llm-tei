Dogliani 16/4 1874

Egregio Prof. H. Schuchardt
Per incarico avuto dai parenti, di notificare alla S. V. l’irreparabile perdita del comune amico Prof. 
Placido Cerri (note 1), avenuta in Dogliani la sera del 13 volgente aprile.
La S. V. meglio di noi può calcolare la grave perdita fatta dal paese, e della scienza; poiché la S. V. che gli fu maestro, ed amico piú intimo di noi, maggiormente in poter conoscere le rare doti dell’animo e dell’ingegno.  Il paese nell’accompagnare la salma del compianto Placido all’ultima dimora, diede un affettuoso addío all’amato concittadino, e per quanto fu possibile gli furono resi solenni onori funebri, ma che al certo sono inferiori a quanto gli si doveva. Di noi pochi erano in grado di apprezzare i meriti, e quindi non è a stupire (se forse passerà questa mesta circostanza, senza un pietoso e veritiero elogio funebre).
Dovere che gli amici dovrebbero compiere di buon animo, essendo specialmente di conforto al vivo dolore dei parenti, il veder ricordare dagli amici le virtù dei loro cari estinti.  Il prof. V. Cerri nello scorso autunno riceve dalla S. V. L. 21 (note 2) più di quanto gli era dovuto. Per cui nelle ultime vacanze di pasqua intendeva di farne alla S. V. restituzione personalmente in Roma.
Ciò non essondosi effettuato, era suo desiderio di spedire il B. B. (note 3) qui accluso, colla risposta all’ultima della S. V. inviatagli in Dogliani.
Ma il crudo morbo, che da molto tempo lo tormentava, troncò il filo dei giorni suoi; e la madre sua conscia del desiderio del figlio, per mezzo mio invia alla S. V. tale B. B. che approssimativamente equivale alle L. 21 (note 4), dovute.
 Gradisca Sig. Professore i sensi della profonda e sincera stima della Sig. 
Catterina Cerri, e miei; mentre colla più alta considerazione ho l’onore di professarmi della S. V.
Dev. Servo

Vincenzo Ceva

Uff. Postale.
_____________________________________________1 Placido Cerri (1843-1874), ital. Orientalist; vgl. HSA 01586-01598.2 Lira 213 Vermutlich Abk. für „Bonifico Bancario“.4 Lire italiane