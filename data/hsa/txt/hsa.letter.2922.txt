Firenze caffè del Bottegone, 23 apr. 1908
Illustri.o Sign. Cons. Aulo,
La ringrazio di cuore della gentile Sua lettera, e scusi se non Le ho risposto prima; gli è che a Roma non mi son trovato punto bene, gli ultimi giorni anzi dovetti passarli a letto colto dall'influenza. Ieri finalmente sentendomi meglio, ho pensato di venir qui, tanto più che il tempo nella capitale era pessimo; grandine grossa, acqua a diluvio e … sino neve! Qui fa ora freddo per benino; le circostanti montagne, perlanti di case e d'oliveti essendo tutte coperte di – neve. Ho veduto il […] (note 1) che ebbe la disgrazia di perdere la sorella. Oggi spero di vedere il Rajna e fors'anche il Nirop (note 2) ai quali porterò i Suoi saluti. Fo conto di soffermarmi qui fino a sabato; Dopo passerò un paio di giorni a Bologna e di là mi recherò a Rovigno; fermandomi sino alla fine della settimana ventura. Per il 5 di maggio sono di sicuro di nuovo a Graz. Il mio soggiorno nel bel paese se anche non è stato questa volta de' più ameni fu però fecondo di emozioni (s'intende bene 
intellettuali). Ho conosciuto una quantità di colleghi e fra gli altri un editore franc. che s'è preso a cuore il mio povero figliuolo, più che non avesse fatto quello italiano. (note 3) La mia venuta per tanto qui non è stata inutile. 
Stia sano ed allegro e mi creda i più cordiali saluti dall' obbligat.
A. Ive

_____________________________________________1 
Nicht lesbar.2 Kristoffer Nyrop (1858-1931), dänischer Romanist, der ebenso wie seine Frau Margarethe Nyrop in engem Kontakt mit Schuchardt stand (Bibl. Nr. 07954-08082 aus den Jahren 1892-1926 und 08084-08369 aus den Jahren 1904-1927 im Nachlass Schuchardts). Im April 1908 hielten sich die Nyrops in Florenz auf.3 Es konnte nicht eruiert werden, welcher Verleger hier gemeint ist.