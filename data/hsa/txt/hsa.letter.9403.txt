Chiarissimo Signore!
Le sono gratissimo dell’essersi la Signoria Vostra ricordata di me: e mi duole assai ch’Ella sia stata fisicamente indisposta per sì lungo tempo.
Voglio sperare che l’aria di Graz, ritenuta per molto salubre finisca di ristabilirla in perfetta salute.
Avrei risposto prima d’ora alla Sua gentilissima lettera, se non avessi aspettato, per farlo, la consegna di un esemplare della mia Raccolta di Villotte, che ho il piacere d’inviarle, bella e pubblicata. Troverà in essa molti difetti, sia di compilazione, che di stampa; ma che farei? Un primo lavoro in sì fatto genere incontrò infinite difficoltà; e non mi fu possibile di far meglio.
La prego di leggerlo ponderatamente, e di volermene dare il Suo giudizio, che è sempre autorevolissimo.
21/12 76
Mi abbia per
Suo devotissimo Servitore
D.r Angelo Arboit Prof.re al R.o Liceo di 

Piacenza

