 Graz 26.3.77 
 Carissimo amico! 
Una domanda!
Biondelli Saggio sui dialetti gallo-italici p. 426 (saggio mantovano) (note 1):
Parché al gh’fè la gambaröla
In t’al ball dla spazzaröla,
Ch’la mostrè Con, Ron e Büs.
Ostermann Proverbi friulani p. 266 (note 2).
Una volta nelle scuole si scrivea su tavolette di legno sulle quali eran stampate le tre parole:
Chon, Rhon, Bus.
Si conoscono queste tre parole in Toscana? qual n’è il significato proprio?
Mi si dice che si pubblicheranno dei canti Rovignanesi da un certo Ive nella Vostra raccolta (note 3); gli sarà fra breve?
In quanto alla fondazione Diez (note 4), non potrebbe indicarmi  un foglio forse l’Antologia (note 5)?  di Firenze, che sarebbe disposto di dirne due parole? Nell’Opinione di Roma vi è un articolo che ne tocca dal Monaci (note 6).
Trovo citato il Borghini del dicembre 1876; da quando è redivivo questo giornale (note 7)?
Statevi bene e amatemi

Tutto vostro

H. Schuchardt 

_____________________________________________1 Bernardino Biondelli, Saggio sui dialetti gallo-italici, Milano, presso Giuseppe Bernardoni, 1853, p. 426.2 Cf. Valentino Ostermann, Proverbi friulani raccolti dalla viva voce del popolo, Udine, Tipografia di G. B. Doretti e Soci, 1876, dove a p. 266 è riportato il proverbio «Al savarā dug i pons no si dīs nuje: / Ma il Chon, il Rhon e il Bus a l’è chel inc̏imò ca l’è imbrious» raccolto a Resiutta (Udine), traducibile come ‘Saprà anche tutto [lett. tutti i punti], nulla da dire: ma il 
chon, il rhon e il bus è quello (ancora) che è il difficile’. Il proverbio è seguito dalla frase di commento fedelmente riportata da Schuchardt nella riga successiva al riferimento bibliografico.3 


Antonio Ive, Canti popolari istriani raccolti a Rovigno, Torino, Ermanno Loescher, 1877.
4 Cf. n. 3 alla lettera 20_HS_ADA_12.5  Il riferimento è al periodico fiorentino 
«Nuova antologia di scienze, lettere e arti», pubblicato dal 1866 al 1899 come continuazione dell’«Antologia» del 
Gabinetto Vieusseux (1821-1832). 6 Su Ernesto Monaci cf. n. 16 alla lettera 13-00078.7 La prima serie di 

«Il Borghini: studj di filologia e di lettere italiane», diretto da Pietro Fanfani, uscì dal 1863 al 1865. La pubblicazione del periodico riprese nel 1874 con la seconda serie (
«Il Borghini: giornale di filologia e di lettere italiane»), ancora sotto la direzione di Fanfani, e continuò a uscire fino al 1879, l’anno della morte di Fanfani.