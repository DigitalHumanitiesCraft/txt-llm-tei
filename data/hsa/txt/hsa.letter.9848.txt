LA CULTURA
 RIVISTA CRITICA QUINDICINALE
 REDATTA DA
 L. CECI, C. DE LOLLIS, N. FESTA
Roma, il 24.I.07
 Via dei Sediari 16 A.
Illustre Professore,
 La vecchia redazione della Cultura che colla nuova ha nulla che vedere ebbe a Suo tempo l’esemplare della Sua 
Festschrift (note 1) e lo tenne in verbo col proposito di parlarne. E` ora nelle mie mani; ed io ne parlerò in uno dei prossimi numeri. Voglia Ella alla vecchia ed alla nuova redazione menar buono il vecchio adagio: meglio tardi che mai. Del resto, per uno scritto di H. Schuchardt non è mai troppo tardi; perché della sua penna non escon cose il cui valore diminuisca col tempo. 
 Grazie infinite per quanto Ella sarà per fare in pro della nostra Cultura. Il Suo augurio e il Suo proposito di farla conoscere in 
Austria hanno per noi un valore specialissimo. 
Chi Le scrive è stato anni fa a Graz in estate e non mancò di cercar di Lei, e fu dolentissimo di non trovarla. Ma egli non dispera di fare in un prossimo avvenire la Sua personale conoscenza e intanto se Le professa suo dev.mo 
Cesare de Lollis

P. S. Fino al luglio scorso io era professore ord. di filologia romanza in 
Genova, „comandato“ prossimamente presso l’ Università di Roma per la letteratura francese e spagnola. Dal luglio sono definitivamente  diventato professore ord.rio di letteratura francese e spagnola nell’ Università di Roma. 
Il collega Ceci (note 2) voleva a p. 6, n. (note 3) alludere ai diritti che accampava la scuola dei neogrammatici di contra alla vecchia scuola unicamente fondata sulle leggi fonetiche, o meglio unicamente operante sul principio della fissità delle leggi fonetiche. 
_____________________________________________1 Schuchardt, An Adolf Mussafia [Festschrift zum 70. Geburtstag], Leuschner und Lubensky, 1905. (Kein Nachweis für eine Rez. De Lollis in La Cultura).2 Luigi Ceci (1859-1927), ital. Linguist, seit 1893 
cattedratico di grammatica indo-greco-italica an der Univ. Rom; vgl. HSA 01579-01580.3 
Ceci, in: La cultura, serie terza, a. 26., n. 1, 2, 1. gennaio e 15 marzo 1907.