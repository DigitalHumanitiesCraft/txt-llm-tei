[Anfang März 1896] (note 1)
C. a.
La storia delle missioni è del p. Rocco Cocchia, (note 2) e nel terzo volume si parla della Georgia; lo faccio venire, ma senza speranza; perchè il bibliotecario della Casanatense (note 3) mi scrive „di non averci trovato il nome del p. Girolamo“. Strano sarebbe, ed è: rivedrò anche coi miei occhiali, e ve ne scriverò.
Sono, amico mio, giorni negri, per noi, e i passati e i futuri. Che i nostri soldati, grandi e  piccini, si battessero da valorosi è una consolazione; ma le plebi sono inquinate dalle menti plebee e tristi dei sovvertitori, così in Italia come fuori, ogni agitazione nuova mette in pericolo la libertà, quella ragionevole, della quale abbiamo da tant‘ anni tanta abbondanza.
La profezia di Napoleone non si compie che a mezzo: dopo un secolo dalla caduta di lui, solo un punto di Europa è repubblicano, solo una parte, e selvatica, è cosacca; ma l’uomo grande non prevedeva che i suasiori dei suoi soldati, si abbracciassen  per frenesia repubblicana, coi tatari di Mosca! 
Non avendo altra religione, serbo quella della patria; ne amo con ardore gli amici, ne odio con tutto il fiele, con tutta la ferocia, gli avversari. Ecco perchè delle affettuose parole vi ringrazio da amico fedele.
Vostro aff.
E. Teza

_____________________________________________1 Teza steht hier im Banne der italienischen Niederlage gegen abessinische Truppen in der Schlacht von Adua.2 Vgl. den Brief Schuchardts 39-ST23 vom 23.2.1896.3 Bedeutende Bibliothek in Rom.