Illustriss: e Stimatiss: Professore, (note 1)
La sua persistente e ostinata indisposizione addolora vivamente me e la mia famiglia. Forse lavora troppo; e in questi mesi di caldo spietato si dovrebbe stare sempre al rezzo, senza far niente. Non vede? L’Italia avvampa: qui ieri il termometro salì a 35 gradi. Forse a Sorrento non c’è questo caldo; si starebbe bene alla Sila. Abbia riguardo, Professore, della sua salute, e sia lieto. No, no: l’Italia, la mite Italia non deve più farLa soffrire. Così spero. Sento con dispiacere che il Suo amico Prof. 
D’Ovidio (note 2) è sofferente.
Pazienza? Pazienza per forza. Io non trovo rimedio ai miei mali: mi tiene in vita solo la speranza che mi giunga l’ajuto dei buoni! 
Il Mandalari (note 3) mi scrive: “Ringrazio il Prof. Schuchardt, che mi ha procurato il dono del suo libro, nel quale molte belle osservazioni ho trovato e che rivelano la serietà dei suoi studi” (note 4) Ora è a Venezia. Mi manderà dice, i suoi scritti, dopo le vacanze. Accolga, Professore e Amico, le affezioni della mia venturata famiglia: io La ossequio cordialmente. 
Suo sempre
G. De Giacomo

_____________________________________________1 La cartolina è indirizzata "Al Chiarissimo Sig.r Professor Hugo Schuchardt (di Graz) S. Agata presso Sorrento o in Napoli – Hôtel des Londre” e testimonia dunque del soggiorno di Schuchardt in Campania.2 Francesco D’Ovidio (1849-1925), cf. nota 2 alla lettera 5-3695.3 Mario Mandalari, cf. nota 2 alla lettera 
6-36964 Sembra che Schuchardt inviò al Mandalari la sua opera “Sichel und Säge; Sichel und Dolch” nella quale fa ampio riferimento alle informazioni fornitegli da De Giacomo (Schuchardt 1901:187).