[07.02.1906]
Illustre Signor Professore.
Io La ringrazio vivissimamente della Sua benevola cartolina, delle Sue buone parole; io Le ho mandato l’estratto del mio articolo della Zeitschr. Perché il mandarLe di ogni mio scritto una copia è un bisogno del mio povero cuore e perché il giudizio Suo a me preme sopra a tutti. L’idea di chiarir l’abr. Fene da splen, lieu, ren mi piace; io non ci avevo pensato. S’Ella vorrà favorirmi una copia del Suo scritto sulle leggi fonetiche, non appena sia pubblicato, mi farà cosa immensamente grata. Lo aspetto con vera bramosia. Alla Zeitschrift Gröb. io non sono per ora abbonato; v’è alla Biblioteca e ho preferito abbonarmi ad altre riviste che non vi sono. Senza dire, ch’io sto facendomi io una biblioteca linguistica antica e moderna perché qui tutto è arso e nessuno provvede.
Tante grazie ancora e m’abbia sempre con profonda osservanza e ammirazione per il Suo devot.mo
C. Merlo 

