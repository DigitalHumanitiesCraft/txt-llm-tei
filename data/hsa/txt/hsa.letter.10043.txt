 Bologna 7 Maggio 1889 
 Illustre Collega. 
Spedisco all’indirizzo di Lei un esemplare del mio libro or ora pubblicato „La Pedagogia e l’Insegnamento classico“. (note 1) Per l’alto interesse internazionale della questione trattata io spero che Lei si degnerà di leggere il libro e di giudicarlo dovunque e comunque creda. Non desidero di meglio che di sapere il giudizio delle persone competenti, come è singolarmente Lei che noi ora ci onoriamo d’ascrivere a collega di Facoltà. Ed anzi questo vincolo spirituale della colleganza universitaria mi ha più spinto ad indirizzarmi a Lei. Se ho fatto male, voglia Lei compatirmi e perdonarmi. 
Gradisca i rispettuosi saluti

Del Suo devotissimo
Nicola Fornelli

All’Illustre 
Dr Ugo Schuchardt prof
re onorario 
dell’Università di Bologna -

_____________________________________________1 Milano, 1889. Der Band ist weder in der Bibliothek Schuchardts noch in der UB Graz nachgewiesen. 