Caro e illustre amico,
Abbazia, 8 III 1907.
Poichè Ella desidera sapere di me e delle travagliate faccende mie, questa volta verso il mio cuore nel suo.
Ella sa che alla protesta mia letta a Vienna – una non spedita ancora al Senato di Innsbruck (note 1) – fu data dal Ministro parzialmente evasione colla promessa che, giunta appena dal Ministro Rava (note 2) di Roma la notizia essersi laggiù impegnati alla nomina mia ad ordinario titol.  Era una soddisfazione minima che un uomo d’onore sì accerbamente offeso, buttato fuori in sì malvagio modo dal suo campo d’azione poteva esigere. (note 3) Altre promesse d’ordine materiale (indennità per l’alloggio, Abfertigung ecc) mi furon pur fatte.
Or nel gennaio, come da informazioni assunte [=assunsi ?], giunse la risposta evasiva dal Ministro Rava (era di fenomenale gentilezza verso un ministero che trattò me e tutti gli Italiani da cane) ed a Vienna, sicuri ormai ch’io me ne andava, scordaron tutto, non risposero più a nessuna sollecitazione mia ed a quella di un povero deputato italiano (clericale!) che mi sostenesse. Solo attendendo ansiosi  la partenza mia dall’Austria.
Io non le descrivo la lotta pugnata in me dalla fine di gennaio a questi dì fui degli altri contristati (noti che a Padova tutti si dichiararono disgustati per aver io accettato a Torino e rifiutato la loro proposta, nè mi son mancate le accuse dolorose e gravi (note 4)). E‘ in me la stoffa dell’uom d’onore più salda e tenace di quella dell’uomo di cervello e dell’uomo di fantasia. Rinunciare a tutto per battere la via della ritirata e dell’Italia? E‘ quanto i Sig.ri di Vienna, nati per incombere il martirio a chi ha intelligenza in capo e sentimento in cuore, ardentissimamente desiderano.
Tornai alcuni giorni fa a spedire la mia protesta. Scrissi al ministro ch’io era  determinato a non assumere nessun impegno coll’Italia ed a rifiutare tutte le nomine prima di aver ottenuto la soddisfazione promessa. Ed aggiunsi che avrei spedito ad Innsbruck la protesta prima della chiusura del semestre.
Il conflitto fra l’onore e il desiderio di vedermi fuori da questo marciume è in me indescrivivile. Sono davvero determinato a restare? L’energia mia abituale si ribella anch’essa. Se m’interrogo, sembro anch’io una sfinge. Manca ch’io dia anche una smentita alle speranze che su di me si fondano a Torino e nell’Italia tutta! L’agitazione interiore è a tal segno ch’io minaccio talvolta impazzire. Da Vienna silenzio, oscurità, disdegno in perpetuo.
Ed io non ho nessuno che mi sostenga  Perchè com’Ella sa i deputati italiani sono vilissimi, colpevoli in gran parte di tutte le disgrazie mie, e dell’ormai morta istruz.one supre itala in Austria.
Sto per spedire la protesta ad Innsbruck. La mando senz’altro? Che mi consiglia di fare? Convien evitare ogni minaccia, che a nulla condurrebbe. D’altra parte la protesta esige ch’io la sostenga all’uopo nell’Aprile divulgandola per le stampe.
E il profitto che ne ritraggo? Così è riuscito al Minist. austriaco di amareggiarmi ed avvelenarmi a grado a grado la vita.
Stamattina (quante notti insonni passo io mai?) pensoso di recarmi una volta  ancora a Vienna se riesco a qualche cosa. Ma quel turlupinare continuo, indegnissimo del leale e schietto agir mio (temo l’onta che è perpetuamente fatta alla scienza calpestata con animo sempre leggerissimo) mi copre il naso di rossore. Gioverebbe? Non gioverebbe? Nessuno ho che patrocini la mia causa.
Mi dia per carità (è il maggior servizio ch’Ella può rendermi) un saggio suggerimento. Risponda a questa mia. Se può, con sollecitudine (express). Io potrei partire lunedì sera da Abbazia. Sarei al ministero Martedì. Forse Giovedì o più tardi, ritornando, verrei da Lei per alcune ore a Graz.
Or teneramente l’abbraccio Suo
A. Farinelli.

Questa volta non ho proprio voluto parlare che delle cose mie.
_____________________________________________1 Vgl. Lfd.Nr. 70-02944.2 

Luigi Rava (1860-1938), Ministro dell’Istruzione Pubblica im 3. Kabinett !--Not in Thes-->Giolitti (1906-09). Es geht wohl um die definitive Berufung Farinellis nach Italien.3 Mit Schreiben der k.k. Statthalterei für Tirol und Vorarlberg in Innsbruck vom 28.6.1907 wurde Farinelli zum 17. Juni d.J. zum ordentlichen Universitätsprofessor ernannt unter dem Vorbehalt „dass Sie mit Ende Oktober 1907 unter den mit Ihnen vereinbarten Modalitäten aus Ihrer lehramtlichen Stellung treten“ (Innsbruck, UA [Personalakte Farinelli],4 Sozusagen als „Wiedergutmachtung“ versah Farinelli seine Turiner Antrittsvorlesung („


L‘ ,umanità‘ di Herder
, Catania 1908) mit folgender Widmung: „Ai colleghi di 

Padova con gratitudine imperitura“).