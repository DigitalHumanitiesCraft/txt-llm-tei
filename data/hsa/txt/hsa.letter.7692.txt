Napoli 12 luglio
Carissimo,
Mi rallegro di vederti ancora sempre arguto, e mi commuove il rivedere i tuoi caratteri. Domani vado ai miei bagni Telesini (note 1), e tutti quanti stiamo passabilmente; benchè io mi ritirerei volentieri in una campagna, se l’avessi, per curare i miei malannucci e limitarmi a lavorare, senz’altri impegni. Forse da una campagna potrei meglio rispondere al tuo quesito. Qui non ti so dir altro se non che, mentre è ben vivo annecchia per ‘giovenca d’un anno’, annutolo sa di ricercato, nè è ben chiaro a tutti che si riferisca al bufalo anzichè al bove. Ciò va d’accordo con la sua forma semidotta. A me pure sembra verosimile che nascesse sotto l’influsso di menútolo, che è ben meridionale. Dubito che il punto di partenza fosse annuculus, e piuttosto penserei a un semplice 
annuto (note 2). Ma mi rimetto al tuo sapiente giudizio. Verrà pure il giorno che ci rivedremo?
il tuo aff.mo
F. d’O.

_____________________________________________1 Cf. la nota 1 alla 
cartolina XLIV, HSA, B 8465.2 Cf. la lettera precedente (LXXX, CASNS, FDO, HS 30) e la relativa nota.