Caro ed illustre amico
Abbazia, Villa Sava – Südstrasse 
 26 XI 1905.
Veramente io voleva farle un’improvvisata a Graz, due settimane dopo la breve visita che potè farle mia moglie, ma fui perseguitato anche stavolta da un destino perverso.
Ad Innsbruck m’ammalai di nuovo, tornò ad affliggermi la nefanda nevralgia, e non valsero, come già a Parigi, medici e medicine e le scosse elettriche. Avevo tutto combinato per un viaggio di studi a Monaco. Precipitò ogni cosa, precipitai io stesso verticalmente  fino ad Abbazia dove già erano i miei, senza divagare altrove. Quella specie di malaria è l’estivale mia nemica e ad essa ben veggo che non a lungo andare dovrò soccombere.
Sto ora meglio. Il clima è mitissimo e splende il sole, dopo diluvii di pioggia. Il governo saggio e prudente si ostina a non volermi concedere l’unico vantaggio materiale ch’io possa ancora ambire dopo aver perduto tutti i vantaggi, e la proposta ad ordinario giace inerta da circa due anni. Con tacito suggerimento fui avviato ad un congedo novello. Farebbe pietà questo contegno, se non facesse schifo.  Non avvien di meglio altrove ed io metterò il cuore in pace. Con un po’ di salute finirei l’opera grande, ma aridissimo su „Dante in Francia“ (note 1) ed il rifacimento del „Don Giovanni“, iniziato tanti e tanti anni fa a Sevilla (note 2).
Potessimo andarci insieme laggiù! Le originali singolarità de‘ miei cari Spagnuoli si accentuano sempre più. Io scrivo racommandazioni per moltissimi, tutti son poi stupefatti della cortesia di alcuni, ma in generale meravigliosamente delusi. Il Lang, l’autore di Cancion. gallego (note 3) capitò l’estate scorso in Andalusia quando tutti fuggevano il calore da cannibali  e trovò che si poteva studiare, come prima del diluvio. I più giovani e meno esigenti hanno ancora un po’ dell’idealismo dei buoni vecchi tempi e scrivono appendici, memorie di viaggi e riversan su carta sogni e chimere.
M’avverta ad ogni modo quand’Ella intende di pellegrinare. Se il congedo mio è eterno, perchè non dovrò io farle compagnia? Rodríguez Marín è ammalato. L’Eguílaz (note 4) a Granada è giubilato e morto. Io rifaccio in forma di recensione l’infantilissima „Bibliografía Calderoniana“ del Breymann „giunto alla soglia dell’allegra senilità“ come quell’infelice, inutile filologo scrive nella prefaz.e. (note 5) Che stampa preziosa Calderoniana acquistò Ella 6 od 7 anni fa?
Per gran tempo mia moglie mi narrò di Lei ed anche la mia bambina (note 6) era felice d’aver conosciuto all‘„Elefante“ (note 7) „quel Signore“.
E invoco la fortuna che mi permetta di stringerle ancora la mano. Mille saluti

Suo dmo
A Farinelli

_____________________________________________1 

Dante e la Francia
, 2 Bde., Mailand 1908.2 

Don Giovanni
, Turin 1896. Das „rifacimento“ blieb vorerst Projekt.3 Henry Roseman Lang (1853-1934), amerikanischer Lusitanist mit schweizerischen Wurzeln: 


Cancioneiro Gallego-Castelhano: the extant Gallician poems of the Gallego-Castilian lyric school (1350 - 1450)
, collected and ed. by Henry Roseman Lang, New York 1902. – Farinelli empfiehlt ihn Menéndez Pelayo (vgl. seinen Brief Paris, 8.6.1906), 


Sánchez Reyes
, 1948, 235.4 Leopoldo Eguílaz y Yanguaz (1829-1906), Orientalist und Lexikograph.5 

Rez
. von Hermann Breymann, Calderón-Studien. I Teil: Die Calderón-Literatur. Eine bibliographisch-kritische Übersicht, München-Berlin 1905, in: Cultura Española 2, 1907, 505-544 (wieder abgedr. in Divagaciones hispánicas II, 269-312).6 Vgl. Lfd.Nr. 118-02992.7 
Vermutlich Hotel Elefant am früheren Grazer Murstadtplatz.