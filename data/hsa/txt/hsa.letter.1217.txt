Amico onorandissimo,
Ricevo il vostro Articolo (note 1) e lo ristudierò con la grande attenzione ch'egli merita, per poi riparlarne, sin dove mi accada, e a voi, forse al pubblico. Ma, per oggi, una sola cosa posso e devo: ed è di ringraziarvi, con tutta l'anima, per il sentimento così generoso che vi piace di mostrarmi. Vedo io bene che la vostra bontà e la vostra affezione vi fanno andare di là dal vero; ma, fatte pure tutte le detrazioni che le circostanze richiedono, rimane pur sempre, che quei periodi, pensati da voi e stampati col nome vostro, formano la più alta delle ricompense che io abbia mai conseguíto e possa mai conseguire.
 L'affmo divmo vro

 G. I. Ascoli.

Milano, 2. 1. 87.
_____________________________________________1  Hugo Schuchardt: Due recenti lettere glottologiche e una poscritta nuova, di G. J. Ascoli, in: LB 8 (1887), 12-26 (Brevier-/Archivnr. 202).