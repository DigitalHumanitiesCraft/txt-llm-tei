Cetraro, 14-VI-1901
Illustriss: e Stimatiss: Professore,
Mi scrive l’amico 
Bruzzano: (note 1) - Il Prof. Schuchardt mi può mandare ciò che vuole, e può servirsi di me.
Se il Professore 
D’Ovidio (note 2) scrivesse al Ministro, pregandolo di prendere in considerazione la mia domanda, diretta ad ottenere il titolo definitivo per insegnare italiano nelle tecniche, mi salverebbe. Dovrebbe scrivere presto. 
E ancora una volta  mi è caro mandarle, o Professore, un cordiale saluto in suolo italiano. Mi scriva, e mi dica tante cose buone per la sua salute.

E Le presento le affezioni della mia famiglia e i miei cordiali ossequi

Suo sempre 

G. De Giacomo 

_____________________________________________1 Luigi Bruzzano (1838-1902), fondatore e a lungo direttore della rivista La Calabria – Rivista di Letteratura Popolare (cf. Curtosi/Candido 2009). Non è stata trovata traccia di una diretta corrispondenza tra Schuchardt e Bruzzano.2 Francesco D’Ovidio (1849-1925), filologo italiano con cui Schuchardt ebbe una corrispondenza molto intensa fino alla prima guerra mondiale, non ancora edita. D’Ovidio fu un personaggio molto importante nella vita culturale e politica dell’epoca. Tra gli incarichi da lui rivestiti, fu più volte Membro del Consiglio superiore della pubblica istruzione, l’ultima tra il 1° luglio 1900 e il 30 giugno 1904. Egli sarebbe dunque stato nella posizione di aiutare il De Giacomo a trovare un impegno stabile in una scuola (cf. 
senato.it).