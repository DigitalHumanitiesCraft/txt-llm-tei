1 settembre 1924 (note 1)
Riverito e caro Amico,
Sono lieto che Ella abbia accolto con piacere i primi due fogli di stampa del mio lavoro sul Basco. Ieri l’altro Le ho spedito altri due fogli, il 3° e il 4°, e così in seguito Le spedirò i fogli di mano in mano che saranno pronti. Spero che la stampa non subirà alcun arresto.
Le comparazioni lessicali e le conclusioni tarderanno parecchio tempo prima che siano pronte, e temo anche che l’Accademia non abbia i mezzi per pubblicare tutto di seguito (80 o 100 pagine sarebbero però assicurate). In questo caso penserei di mandare a Lei le schede delle comparazioni lessicali, però nella forma primitiva, poichè dovrei tenere presso di me quelle riordinate e definitive, pronte per la stampa. Nel mio III Saggio il Basco è rappresentato troppo scarsamente, mentre nel presente lavoro esso costituisce il centro e il punto di partenza. Può darsi che la bilancia penda a favore del Camitico, non però del Camitico settentrionale (Egizio-Berbero). Inoltre conviene tener conto che – almeno per me – i materiali caucasici sono assai meno accessibili che i materiali  camitici. – Nei prossimi fascicoli Ella troverà esaminate le principali categorie morfologiche.
Se il presente lavoro sarà accolto favorevolmente, forse otterrà dal Governo di essere mandato a scopo di studio in paese basco.
Cordialmente Suo
Alfredo Trombetti

Per tutto il settembre: Ponte della Venturina, prov. di Bologna
_____________________________________________1 Faschistische Potkarte wie 11835 mit dem Mussolini-Zitat auf einem Spruchband zwischen Rutenbündeln im Aufdruck: “Noi i sopravvissuti, noi i ritornati, rivendichiamo il diritto di governare l’Italia”.