C. A. 
 Ho visto volentieri i vostri caratteri, e vorrei in ricompensa d(e)l piacere che ne ho provato, darvi qualche notizia che interessasse al vostro presente lavoro. Ma per quanto abbia cercato nella memoria, non trovo nulla al caso vostro: il che non vuol dire che non abbia ad esserci, ma non lo ricordo: anzi non mi sarei nemmeno ricordato d(e)ll’Impresario d(e)lle Smirne (note 1), se non me lo indicavate. Forse ci sia qualche saggio di franco nel Turco in Italia o nell’Italiana in Algeri musicati da Rossini? (note 2)
Addio. Benche questa prova sia stata infelice, ricorrete pure a me quando supponiate possa esservi utile, mentre io coll’augurio di meglio servirvi altra volta, mi dico

appieno vostro

A. D’Ancona
Pisa 9 febbr. 91

_____________________________________________1 Cf. n. 3 alla 
lettera 23_HS_ADA_14. 2 Il riferimento è alle due opere buffe di 
Gioachino Rossini di ambientazione o tema orientale, vale a dire 
Il Turco in Italia (libretto di Felice Romani, prima rappresentazione Milano 1814) e L’italiana in Algeri (libretto di Angelo Anelli, prima rappresentazione Venezia 1813), nessuna delle quali in realtà contiene inserti in “lingua franca”.