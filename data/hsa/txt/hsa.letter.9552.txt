Dogliani 22 agosto --73

Carmo Sig. Professore,
Rispondo senza ritardo alla sua lettera che ricevetti questa mattina, per essere sicuro che questa lo trovi ancora a Partenkirchen.
Io e mia madre siamo lietissimi di poterla avere per qualche tempo qui fra noi. E sono anche lieto di poterle dire che probabilmente si troverà qui con un altro Tedesco il Dottor 
Stölzing dell’Assia Elettorale, (note 1) medico a Bad Soden am Taunus, il quale poichè intende di passare in Italia tutta la stagione invernale pare disposto a cominciare a passare in Dogliani una parte dell’autunno.
In quanto ai luoghi montagnosi e freschi, essi fanno corona al Piemonte; ma converrebbe scegliere quelli che sono alquanto frequentati per annoiarvisi di meno, e per essere sicuri di trovarvi di che soddisfare ai bisogni della vita. I Torinesi sogliono  cercare il fresco a Viú nelle valli di Lanzo od all’Oropa (sopra Biella). Altri si spingono piú verso nord fino ai bagni di S. Vincentella in questi giorni, cioé verso il finire di agosto questi luoghi son quasi sempre abbandonati perchè comincia a farvisi sentire un fresco che è molto simile ad un freddo troppo rigido. In generale il mese di Settembre in Piemonte non è piú annoverato fra i caldi.
Ella intanto quando avrà preso qualche decisione o si sia posto in viaggio mi farà cosa molto grata se mi scriverà un biegliettino. Andremo poi insieme a trovare il Flechia che ancora questa primavera mi disse che desiderava tanto di conoscerlo.
Se intende venir subito a Dogliani passando per Milano dovrebbe percorrere le seguenti linee ferroviarie: 1° Milano – Alessandria; 2° Alessandria – Bra (sulla linea Alessandria – Cavallermaggiore).
Da Bra a Dogliani vi sono corse regolari di omnibus. Partenza da Bra alle ore 5 pomeridiane e alle 10 di sera.  Se poi volesse trovare prima il Flechia, mi scriva il giorno e il luogo in cui potrà trovarlo a Torino, dove mi farò un dovere di raggiungerlo.
Stia bene, e nella speranza di rivederlo presto
 mi dico
Tutto suo

Placido Cerri

_____________________________________________1 Kurhessen. – Vermutlich handelt es sich um Dr. 

Wilhelm Stöltzing aus Rotenburg, der 1856 in Marburg in Chirurgie und Geburtshilfe promoviert worden war.