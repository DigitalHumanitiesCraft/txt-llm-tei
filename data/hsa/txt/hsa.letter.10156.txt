Milano, 10 di Aprile 1898
 Illustre sig. profre,
 Mi affretto a rispondere alla sua gentilma, ringraziandoLa innanzi tutto della sua cordiale bontà per me e del dono prezioso che Ella mi promette; senza dirLe che Le sarò molto grato di quelle benevole riprensioni che, dato il caso, Ella si compiacerebbe di rivolgere al mio tentativo ermeneutico, e del conto che Ella si degna di fare di quelle altre mie qualisivogliano ricerche. D’altra  parte mi reco ad onore di sodisfare subito al suo legittimo desiderio dicendole che l’iscrizione, di cui Le ha toccato il Senre Ascoli, è quella che prende nome da Castellon de la Plana, cioè il N° XXII della raccolta Hübneriana. (note 1) In essa certe forme, che chiamerò addirittura basche, mi parvero così spiccate, che mi attrassero naturalmente a studiare di preferenza quella scritta, oltre alla natura della lezione, e all’ampiezza relativa del monumento. E se ci fossimo incontrati nella scelta, e la sua spiegazione avesse ad anticipare sulla mia, non me ne darei di certo, pensando agli errori nei quali senza dubbio sarò incorso, e da cui la sua pubblicazione verrebbe a salvaguardarmi. A ogni modo Le assicuro che, sino al momento in cui ricevetti la sua lettera, non m’ero ancora attentato a chiedere al Senre Ascoli la mia sentenza, cioè se avrebbe o non avrebbe pubblicato quel mio lavoruccio. Perciò la prossima notizia  del fatto mi giunge qui passando per Gotha, e, quel che più importa, per mezzo d’una persona come Lei, ch’io riverisco e stimo di gran cuore. Pertanto Ella si può ben imaginare che, non appena avrò una copia separata dello scritterello, sarà mia premura mandargliela e sottometterla al suo autorevolissimo giudizio. 
Le rinnovo i miei ringraziamenti più sinceri e – mi permetta l’espressione – più affettuosi, e me Le rassegno con pieno ossequio

Divmo e obblmo

Claudio Giacomino

_____________________________________________1 
Vgl. dazu 
Brief 144-K10_50 von Schuchardt an Ascoli vom 8. April 1898. Hier zitiert: Giacomino (1898).