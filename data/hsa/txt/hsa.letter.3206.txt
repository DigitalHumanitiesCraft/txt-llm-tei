Leiden 6 maart 1920
Rijnsburgerweg 24.
Hooggeachte Herr Schuchardt
Weken geleden ontvingen wij Uw briefkaart. Veel dank daarvoor. 
Maar het tijdschrift+ waar U over sprak ontvingen wij tot heden niet. Ik antwoord U, omdat Uhlenbeck ziek is. Hij was zoo oververmoeid van hoofd en van lichaam, dat hij alles moest opgeven. Hij heeft nu al zeven weken geheel het bed gehouden, maar was gisteren en vandaag een uurtje op en liep hij wat rond op zijn studeerkamer en vond daar ook Uw briefkaart. Hij heeft een verlof tot half Sept., als het goed is, moet hij daan wêer hersteld zijn; maar zijn hoofd is niet meer zoo sterk als vroeger en of het college geven dan goed zal gaan moeten wij afwachten. Als het niet gaat, moet hij pensioen aanvragen. Wij hopen 1 april naar buiten te kunen gaan voor eenige maanden en in en zomer nog een zeereis te maken. Allemaal met de hoop dat hij wêer kalmer en sterker van zenuwgestel wordt.
Hij sprak vanmorgen lang over U en wenscht U en Uw land zoo van harte het beste. Aanvaard, Hooggeachte Heer ons beider hartelijke groeten.
Uw dienstwillige
W.M. Uhlenbeck-Melchior

+ "Von Wissen und Leben".
