 Milano, 15. 10. '901.
Amico onorandissimo; 
jerlaltro, venutomi tra mano, per singolar caso, un giornale di Napoli, vidi il vostro nome tra i forastieri discesi all'Hôtel Bristol, e súbito vi ho scoccato l'Opuscolo che non s'era saputo dove spedirvi. E ventiquattr'ore dopo, ecco arrivarmi dall'Hôtel Bristol le due vostre belle scritture, con le quali mi sto deliziando! Alla buona vostra letterina da Palermo, io non era riuscito a rispondere, ma la vostra benevolenza per me rimane sempre imperterrita. Grazie dunque, vivissime grazie!- Il Nigra se l'era presa col vostro stornello (note 1), perchè l'
-íco non andasse con l'-íno; e me ne rivolse altri due, di tenore consimile, ma con le uscite secondo la classica tempra. Era uno scherzo, che s'intende, e io non li ho, nè stampati, nè mostrati.- E a Milano, dunque, non volete venire? Avrei tante cose da dirvi!-
Vogliate sempre bene
 all'aff.mo div.mo vro

G. I. Ascoli.

_____________________________________________1  Schuchardt hatte Ascoli das folgende, im Festband Onoranze a Graziadio Ascoli, Milano, 1901, 27 wiedergegebene Glückwunsch­telegramm gesandt: "Fiore di lino - Al gran Maestro e al fedele amico - Vote le mani, pieno il cor m'inchino. - Schuchardt.".