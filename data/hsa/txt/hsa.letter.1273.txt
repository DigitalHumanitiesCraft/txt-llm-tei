 Milano, 5. 10. 95, matt. (note 1)
Carissimo amico.-
 Jeri, nel pomeriggio, ebbi una visita abbastanza lunga di G. M.  (note 2), che stava per ri-partire; e me ne venne, per la ragione che ora vi dico, un'impressione così lieta, da indurmi a comunicarvela súbito, in doppio esemplare (Graz e Gotha), nel dolce presentimento che ne possa conseguire qualche utilità. Sul principio della conversazione, si toccò dunque di voi e della vostra salute, come se nulla fosse. Egli poi non tardò a portare in campo l'episodio del Farinelli e sempre in modo assai pacato e ben riguardoso per voi.  (note 3) Io dal mio canto m'astenni dall'alimentare la discussione, limitandomi a dire che sono finalm.e cose che riescono a aggiustarsi come da sè. Continuandosi a chiacchierare d'ogni specie d'argomento, accadde ancora di parlar di voi, e sempre senza che in lui trasparisse alcun sentimento men che affettuoso. Al momento di congedarsi, mi domandò egli finalmente, in modo fermo e carezzevole, se consentivo ch'egli vi portasse i miei saluti; al che io naturalmente risposi, con viva compiacenza, che sì, che sì.- In grandissima fretta
 l'affmo vro

 Ascoli.

[Non tarderò a riscrivervi sugli ”Irredenti” ecc.]
_____________________________________________1  Identisch mit 128-00300. Eine der Karten wurde nach Graz, eine nach Gotha adressiert2  Gustav Meyer.3  Vgl. 124-B76_8.