Illustre, Venerato Maestro, (note 1)
io La ringrazio dei consigli che mi ha dati per la raccolta etnografica che dovrò fare. (note 2) Tra qualche giorno mi metterò, un po’, in giro, e terrò presenti i Suoi ammonimenti le Suoe [sic] savie parole.
Si: cercherò di raccogliere qualcosa; ma ho poco tempo a mia disposizione: questo Istituto ha bisogno di me.
Il Prof. 
Loria (note 3) mi ha promesso che verrà quaggiù, in questa primavera. Ho scritto che vorrei poterLo accompagnare.
Qui, per dirLe il vero, la raccolta  vien fatta, ma non bene. Non è stato possibile un accordo tra noi, che dovremo raccogliere. Colui che fu incaricato prima di me è un giovane che non ha mai fatto studi di etnografia o di folklore, né, credo, conosca bene questi luoghi. (note 4) Questo Le confido. Io farò ciò che potrò.
Il Professor 
Loria potrebbe, ora, esumare tutte le mie carte e tutte le mie raccolte! Diciasette anni di ricerche e di pellegrinazione. Vorrei, almeno, ricavare le spese sostenute. E quante cose potrebbero venir su. S’abbia gli auguri, Professore, della mia famiglia sempre memore e grata e le affezioni; accolga i miei saluti
Rossano, 9-1910
Suo per sempre
G. De Giacomo

_____________________________________________1 La data indicata in calce alla lettera come “9-1910” è con ogni probabilità errata. Dal collegamento contenutistico con le lettere precedenti e seguenti, sembra più probabile una collocazione cronologica di questa lettera prima del soggiorno di De Giacomo a Firenze a fine marzo del 1910. Per questo l’ordine presentato in questa edizione è diverso da quello proposto da Wolf (1993).2 De Giacomo contribuì notevolmente alla raccolta di materiale per la Mostra di etnografia Italiana del 1911 (cf. Loria 1912: 16s.).3 Lamberto Loria (1855-1913), cf. nota 4 alla lettera 38-3729.4 Museo di Etnografia Italiana di Firenze fondato nel 1906 da Lamberto Loria, i cui materiali costituirono una prima base per il Museo di Arti e Tradizioni popolari di Roma.