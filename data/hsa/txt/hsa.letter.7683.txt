San Salvatore Telesino
 24 luglio 
Caro amico, 
A quest’ora avrai già saputo che tu sei risultato socio dei Lincei. Avesti trentaquattro voti su quaranta votanti. Due ne ebbe il Brugmann (note 1), uno il Monro (note 2); e tre schede bianche. Nessuno ha raggiunto in tutte le altre categorie una votazione così splendida. Avrei voluto scrivertelo subito, ma ho avuto mille brighe come al solito; eppoi noi altri indoeuropei siamo un po’ più spensierati e men lesti in certe cose. Addio di cuore. La mia famigliola ti saluta.
il tuo aff.mo
F. d’O.

_____________________________________________1 Cf. la lettera LXX, HSA, B 8482.2 Il filologo classico David Binning Monro (Edimburgo 1836-Heiden, Svizzera, 1905).