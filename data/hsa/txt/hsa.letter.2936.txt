Firenze 24 marzo 1912
Illustrissimo Sigr. Cons. Aulico,
mentre Ella avrà ricevuto la cartolina che insieme al Trombetti e De Bartholomeis Le mandai da Bologna, (note 1) io, appena giunto qui, trovai la favoritissima Sua per il tramite del prof. Rajna. Non ho mancato di far subito le ricerche per procurarLe il Colombaroli, (note 2) ma, pur troppo, ne dai libraj ne dagli antiquarj mi fu dato di scovarlo. Il vol., che fu pubblicato per cura dell'Associazione per soccorrere i missionarj cattolici d'Italia, è stato ritirato dal commercio; e le copie che restano si trovano ora tutte presso il segretario di detta associazione, comm. prof. Ernesto Schiaparelli (note 3) a Torino, al quale bisogna ricorrere per averlo. A Lei certo non mancherà il modo di venir a capo della cosa, dacché 'a tanto intercessor nulla si niega". Qui il tempo non vuol metter giudizio: piove continuamente. E lassù come sta la bisogna? Io parto martedì mattina alla volta di Roma, dove prenderò alloggio in via Giulio romano 52 apprè del Campidoglio Se d'altro mai avesse d'Italia bisogno, La prego di scrivermelo, che non mancherò d'accontentarLa, per quanto sta in me. Col Trombetti e de Bartholomeis ho passato delle belle ore; naturalmente s'è fatto un gran parlare di chi è Maestro duca, e Signore. Qui ho veduto oltre il Rajna ed il Vitelli la sigr Milani, (note 4) che La riveriscono distintamente. A questi s'unisce che […] (note 5) forse in pauca parea infidelis, ma che in multa et magna è stato sempre fidelissimus 
Suo

l'obbligat
A. Ive. 

_____________________________________________1 Brief Nr. 40-04973.2 Colombaroli (1895), 

Primi elementi di lingua A-Sandeh, volgarmente detta Niam-Niam
.3 Ernesto Schiaparelli (1856-1928), italienischer Ägyptologe (vgl. [o. A.] [o. J.]b).4 Laura Milani Comparetti (?-1913), Schriftstellerin, von der ein Brief vom 28.08.1912 im Nachlass Schuchardts vorliegt (Bibl. Nr. 07387). Sie war die Tochter von Domenico Comparetti, von dem zwei Briefe und eine Visitenkarte im Nachlass vorhanden sind (Bibl. Nr. 01696-01698 aus den Jahren 1899 und 1905). Vgl. 

Vistoli
 (2010).5 Nicht lesbarer interlinear eingefügter Einschub.