
Roma, 23 nov. 1873

Carissimo Sig. Professore
Le scrivo per comunicarle alcune notizie dopo del che cederò la penna al Sig. Publio Barghiglioni (note 1) il quale è incaricato di parlarle di stornelli e di ritornelli in risposta a quanto Ella mi chiese nell’ultima sua lettera speditami a Dogliani e che ricevetti a 
Roma.
Interrogai su questo proposito anche il Lignana, (note 2) il quale dopo avermi confessato che di ciò non si occupó mai deliberatamente agggiunse essere sua opinione che de‘ motti lanciati così reciprocamente in strofe popolari se ne trovino in tutte le provincie d’
Italia, ma così non fece che manifestare un suo pensiero senza però aver modo di provarlo. Io credeva di trovar qualche cosa di questo genere in quella raccolta di canti popolari Italiani pubblicata dal Comparetti e dal 
D’Ancona. (note 3) La esaminai con questo fine ma vidi che non conteneva altro che canzoni  sebbene riferite nella loro forma del tutto popolare. Non ne feci acquisto senz’altro per mandargiela in primo luogo perchè non rispondeva esattamente a ció che Ella mi domandò, e poi perché trattandosi di una pubblicazione in cui il D’Ancona ebbe gran parte, io supposi che Ella già la conoscesse. Se non è le aggiungerò che tal raccolta è in 3 volumi, il primo dei quali comprende 
canti monferrini è di circa 150 pagine e costa 2 lire; gli altri due volumi comprendono canti delle provincie meridionali, in complesso raggiungono quasi le 800 pagine e costano l’uno 4 l’altro 5 lire –
Ora le debbo parlare dello Stengel (note 4) e di ciò che con lui si fece qui a Roma. Le mando informazioni fornitemi dal Lignana e che quindi si possono ritenere come esatte. Lo Stengel non chiamato né invitato da nessuno venne qui a Roma colla speranza di essere nominato prof di lingue romanze in questa Universitá. Ma v’era una grave difficoltà in ciò che nella legge  che regola gli studi Universitari in Italia non è fatto cenno di alcune cattedra in cui debbonsi insegnare lingue romanze, ma stabilisce in ogni Università una cattedra (una sola) di lingue e lettere comparate, i cui titolari interpretano poi questo titolo un pò ampiamente. Così il Flechia lo intende in un modo, il Lignana in un altro e forse l’Ascoli in un altro ancora.
L’aggiunta di un altra cattedra avrebbe importato un altra spesa non contemplata nel bilancio; e quindi richiesto una nuova legge.
Lo Stengel domandava di essere nominato prof. ordinario, e che gli studenti di lettere fossero obbligati ad intervenire alle sue lezioni. Il Ministro ripose essere dolente di non poter accondiscendere a queste domande ma che le leggi vigenti non glie lo permettevano.
Riguardo al vaglia postale che trovasi per lei all’ufficio di Dogliani, siccome l’ufficiale di posta di questo paese mi disse che è obbligato a tenerlo presso di sè per 3 mesi, ho scritto ad  un mio amico che è impiegato alla Direzione genle delle poste perchè veda di provvedere nel modo più comodo e spero che ci contenterà tutti. Stia bene e mi scriva per tutto ciò che lo posso servire
Suo dev
mo

Placido Cerri

Il Sig. 
Barghiglioni (note 5) venuto ora da me mi dice che domani le spedirà alcuni fascicoli con qualcuno che contiene dei ritornelli; intanto farà qualche ricerca a questo proposito e glie la comunicherà in una sua lettera che vuol scriverle prima del finire della settimana.
_____________________________________________1 Zu Publio Barghiglioni s. o. HSA 01589. Er wird auch lobend erwähnt in Schuchardt, Ritornell und Terzine. Begrüßungsschrift der Universität Halle-Wittenberg zum sechszigjährigen Doctorjubiläum des Herrn Prof. Dr. Karl Witte, Halle: Niemeyer, 1874, bes. 128f.2 Giacomo Lignana (1830-1881), ital. Orientalist; vgl. HSA 

06461.3 Canti e racconti del popolo italiano pubblicati per cura di Domenico Comparetti, ed Alessandro D'Ancona, Torino-Firenze: Loescher, 1870.4 Edmund Stengel (1845-1935), deutscher Romanist, Studium in Bonn bei Diez und 
Delius, 1870 Priv.-Doz. in Basel, 1871-1872 Studienreise nach 
Italien, seit 1873 Professor in Marburg; 1872 gemeinsam mit 
Ernesto Monaci und Luigi Manzoni Begründer der Rivista di filologia romanza.5 Publio Barghiglioni [keine Lebensdaten, veröffentlichte zw. 1864 und 1901], Dramatiker und Folklorist; vgl. HSA 00509-00522 (die Briefe datieren aus den Jahren 1873 bis 1901).