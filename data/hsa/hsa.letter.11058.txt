[14.03.1907]
Illustre Signor Professore.
Io son davvero mortificato di non averLa ringraziata ancora del doppio dono ch’è stato per me una vera consolazione; Sono occupatissimo e per di più sofferente più che mai de’ miei disturbi nervosi; e però ella me ne perdoni. Io vivevo in condizioni d’animo che mal Le saprei dire, chiedendomi che avessi fatto per meritarmi il Suo silenzio e demeritarmi la benevolenza di cui Ella mi diede così grandi e indubbie prove; il Suo invio, la bontà con cui Ella parla del mio Grillotalpa m’hanno racconsolato. Le dico grazie dal profondo del cuore e con la gratitudine più viva accolgo tutte le raggiunte e correzioni ch’Ella fa al mio lavoretto; solo il “mus aranca”&amp;lt; musane mi lascia un pò dubitoso per quel –n – anzichè –ñ-. Della bellezza delle pagine che m’ha mandato, del diletto che m’ha dato la loro lettura, non Le dico. Molto mi duole che la dissensione ch’è tra Lei e il Maestro mio, si sia fatta palese e inacerbita; tanto più me ne duole in quanto che io non credo che vi sia in realtà tutta quella differenza di mestodo che la discussione farebbe credere. Quando io parlo di leggi fonetiche inneccepibili non intendo già dire, e così il Maestro mio, che non vi siano voci che escon dalla norma ma che queste obbediscono ad altre leggi, non sono cioè vere e proprie eccezioni, non s’oppongono, non diminiuiscon la verità della norma. Quanto a trovare, Ella ha perfettamente ragione, # ital. si vorrebbe *tropare; ma neppure *turbare soddisfa interamente chè vorremmo *trova e non trova, truova
Grazie ancora e m’abbia sempre con la devozione e ammirazione più profonda
per il Suo ricon.mo
C.Merlo

Le mando una mia coserella che spero non abbia a spiacerLe del tutto.
